兩月來湘贛方面戰況
贛北我軍，自三月十七日起，分向西山萬壽宮及石頭崗一帶之敵，施以奇襲，鏖戰兩晝夜，斃敵數百，瑞昌，武甯間之橫溝，亦經我軍克復，續向武甯挺進。湘北我軍，亦分路向敵進擊，於岳陽外圍楓橋埠津港各地斬獲甚衆，幷將敵前後交通，悉行破壞，斷其聯絡，四月十一日拂曉，向岳陽外圍進攻之我軍，一度攻克雲溪車站，我神勇空軍，復兩度轟炸岳陽，將敵軍火倉庫，澈底轟燬，幷炸沉洞庭湖岸敵艦多艘，困處岳陽殘敵，備極恐慌。而贛北方面我軍：亦於是時開始全綫攻擊，敵恐慌已極，遂在南昌以南决堤，妄圖阻我前▢，殊不料我各路主力▢▢如神。▢以雷霆萬鈞之力，會擊南昌敵之外圍，連續克復其餘重要莊鎮，幷於八九兩日，將奉新靖安▢大▢▢▢復，遂圍安▢，殘敵分向南昌永修潰退，我軍勇猛追擊，敵死傷奇重，於是南昌近一幕最激烈戰爭，隨卽展開，迄十二日晚，所有南昌東南之武▢▢埠，南面之向塘橫崗，及西面之西山萬壽宮一帶▢▢，均告克復，北面之萬家埠，亦在我猛攻之中，是役敵死數達二千餘人，嗣後迭圖反撲，均遭我痛擊。廿一日我復以神速部署，▢▢據點多處，南昌敵外圍之據點，遂完全入我掌握。敵為死守南昌，乃陸續由九江增援，自二十四日起，分路大舉反撲向塘西山萬壽宮各地。我軍予以迎頭痛擊，激戰三晝夜，斃敵一千五百餘人，同時南潯沿線我軍，更乘勢猛攻徐家埠，斷敵後援，南昌敵為作最後掙扎計，復三次增援，向奉新靖安反撲，在我猛烈打擊之下，已將其主力摧毀殆盡，幷乘勝於五月七日攻入安義，另一部攻入徐家埠，南潯線交通，遂被我完全截斷。至湘北方面，我軍亦於五月中旬，迫攻臨湘桃林，幷再度衝入羊樓司，焚燬敵倉庫營房多處。
