اولوغ خان نینک دیکانی   بش قسمی ادم نینک کفی بو بش قسمی ادم نینک برینجی سی خان جونک کجیک منصب دار  ایکنجی سی آتا بلا اوجونچی سی ایر خاتون  تورتونچی سی آغا اینی بشینجی سی دوست یار بو بش قسمی جونک ایش برینجی سی جونک کجیک منصب دار قل لار آدب بیلان خان نینک ایشی ده بولماقلیق جونک کجیک منصب دار قل لار تمام فقرا همه سی اولوغ خان غه چین کونکلی بیلان عقیده قیلماقلیق بو بر قسمی ده آتا اوغول نینک ایشی آتاآنا اوغول توغسه اوغلی قیزی نی باقیب جونک بولاشی غه آتاآنا اوغول قیزی غه کویوب امیراقلیق قیلادو آتاآنا اوغول قیز آتاآنا غه او رونلوق وفا قیلماقلیق نی ایکی حرف بیلان اورکانیب اوغول قیز کونکل کوچوتوب آدب برله بولماقلیق اوغول بلا هر وقت ده یادلانیب آتاآنانی خاطریدین جیقارماسا راست لیغی شبو اوغول بلا قانجه یمک ایجماک کیماکی نی ایلکری آتاسی غه آناسی غه توتوب کیکور سه آدب شبو آتاآنا هر قایداق کف قیلسه انکلاب آتاآنا نینک غرضیداداکی دک قیلسه آتاآنا نینک کونکلی خوش بولادور اوغلی اویلانکاندین کین خاتونی غه آتاآناسی غه وفا قیلماقلیق اورکاتماکلیک کلینی قین آتاآناسی غه وفادارلیق قیلماسا کناه کیوسی نینک کردنی که توغقان آناسی اولوب کتیب آتاسی کین الغان آناسی غه وفا قیلماقلیغی اورونلوق آتاآناسی اولسه کموش فلی نی ایامای راست کونکلی بیلان اوزاتفان نی خاص کونکلی بیلان عقیده لیک ایکان دیسه بولادو بو بر قسمی سی ایر خاتون جیلیق نینک ایشی ایر کیشی خاتونی غه مردانه بولماقلیق خاتونی چرایلیق بولسه ما سرت بولسه ما آسمان نینک اِراده سی خاتونوم سرت دیب قویوب برماسون کلینی قین آتاآناسی غه کستاخ لیق قیلیب عقیده سی بیلان وفا قیلمای انکسیزلیک قیلسه کیوسی باشلاب اورکاتماکلیک مظلوم کشی کیوکه تکسه زاردار بولسه ما نامراد بولسه ما اوزی نینک طالعی کیوم نامراد دیب خوش بوغوم یوق دیماسون مظلوم کیوسی بله اوی توتوب اوقات قیلسه بر کونی اوبدان کون کورا دوغان زاردار بولادور قین آتاآناسی اوزی نینک آتااناسی دک کوروب کونکلی نی بر دک قیلیب کون اوتکارماکلیک مظلوم لارنینک رسمی قاعده سی شبو بو بر قسمی اغا اینی جیلیق نینک ایشی اغا اینی ایکولان بر آتاانادین توغولغان اتفاق بولماقلیق اکاسی اینی سی غه کُیوم لوک بولسه اینی سی عزّت قیلسه اکاسی نی آغا اینی ایکولان بر کونکلی لوک بولوب اوروش مای اتفاقلیق قیلیش سا اتاآناسی خوش بولادو بو بر قسمی دوست توتماقلیق نینک ایشی دوست توتسه راست لیق بیلان کف قیلاشیب توتام لیق ایشانج قیلیشماقلیق اوبدان دوست ناوراد بولوب قالسه ما قورقمای ایلکری دک اوخشاش کورسه بولادور دوستی اواوب قالسه ا نینک بلا بارقه سیدین فروای داب خبر الماق دوستی اندوه ایش قیلسه نصیحت قیلماق دوست نینک یخشی نی هرکیز اونوتماسون دوست ایشکه بورسا قیلاالغوجی لیغی لا بولسه قیلماقلیق قیلاالمای دوغان بولسه قیلاالمایمن دیماکلیک ایشی نی دوتاتماسون دوست توتسه آدم نی تونوب توتماقلیق اتااناسی غه وفا قیلماغان اغا اینی سی غه اتفاق بولماغان آدم غه دوست بولماسون آتاآناسی غه وفا قیلماغان اغا اینی سی غه اتفاق بولماغان آدم دوستی غه وفا قیلام دور یوستی هم اوبدان لولمایدور لقبی وانک اتی شانک بو نهایتی وفادار آدم ایکان قیش کونی اوکوی اناسی کسل بولوب بلیق یمک نی ارضو قیلیب دور اول وقت ده یر جهان موز بو ادم موز توفه سیده یلانکغاج یاتیب کونکلی ده بر بلیق توتسام دیب مونینک کونکلی نینک توزلیکی اسمان غه یتیب موز یاریلیب بلیق جیقیب اویی داکی اناسیغه الیب باریب یمک همانه کسلیدین ساقایب دور کونک شینک رین نینک شاکیردی نینک لقبی مینک بو وفادار اوغول ایکان توغقان اناسی اولوب اتاسی اویلانیب ایکی اوغول توغوب انی اوبدان کورمابدور اوکوی اناسی اوزی نینک توغوقان بال لاریغه فاخته سالیب چافان قیلیب بریب دور ایلکری کی اوغلی غه قموش ففوکی نی سالیب چافان قیلیب بریب دور اتاسی تلارغه جیقیب اوغلی نی غلتک عرابه نی ایتکیل دیسه تیتراب اِیته المای اتاسی قامچه بیلان سوقوب چافانی ییرتیلیب قموش ففوکی جیقیب اتاسی مونونکدین اوغلی نینک تونکلاب تیتراکی نی بیلیب آتاسی اوکوی انانک نی جیقارامن دیسه ایلکری کی اوغلی سو کوداب یغلاب انام نی جیقارماغیل من بر کیشی تونکلاسام بو آنام جیقیب کتسه اوچومیز تونکلایمیز دیب تیلاب الدی آناسی اوکالا ری همه سی خوشحال بولوشتی