اولوغ التفات لیق جن دوفو فینک دالویەغە
عاجز بی شینک قل لاری خاندولوق عبدوارث نینک توتقان بنکطي نینک اوجوری وانکشوی نینک اونونجی یلی اوزوم عاجز اوقات قیلب کیلایدیب کویجونک غە جیقب کتیب ایدیم بر مونجە اوقات قیلب ایکی اوج یل توروب قرض لاریم غە بریب اون تورتونجی یلی یورتومیزغە توشسام مظلومیم نی کوکیارداکی ایرلویە دیکان خطای الیب کتیب دور بر اوغول بلام بر قیز بلام بار ایدی اوغول بلام نی شول وقتیدا یاندوروب آلدیم بر قیز بلام نی قین انامیز باطیکە اغامیز امرول لار بر نجە یل بیزنینکدا تورسون جونک بولغاندا سنکا یاندوروب بریمز دیب الیب قالیب ایدی حالا قیزیم جونک بولدی یاندوروب برینک لار دیب بارسام خطایغە سوز اورکاتیب خطای بر آیلقی غە بش مثقالدین فل برسانک بریمن بولماسە برمایمن دیب زورلوق قیلاشیب بلام نی برکالی اونومایدور بو ایشدا عاجز بی شینک قل لارینی نهایتی اوبال قیلدی التفات قیلب آلدوروب بریشلارینی تیلایمن التفات لاری بیلور دیب اون سکیزنجی یلی یتنجی آی نینک یکرمە توقوزیدە توتقان بنکطی
