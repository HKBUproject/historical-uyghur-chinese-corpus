اولوغ التفات لیق جندوفو لو دالویەغە
جون وانک محمود نینک بیلیندوروب توتقان بنکطیی نینک اوجوری اونونجی آی نینک تورتی لمجین ممت نیاز دورغە داود میراب لار عرض توتقان ایکان اوقوتوب آنکلاسام لمجین دە تیمور دیکان جی فیِ دیکان خطای بیلان جدل لاشیب معدەسی کە ایکی یرکە اوستورا بیلان چراب قویوب دور دیب ایکان مو نینک اوجون لمجین کە کشی جیقاریب ایدوک بو تیمور نینک معدەسیداکی جراحتی اوزونلوقی ایکی سونک اوج فونک تیرانلیکی بش فونک کنک لیکی بش قونک ینە بر یرداکی جراحتی اوزونلوقی بر سونک یتە فونک تیرانلیکی اوج فونک کنک لیکی اوج فونک جراحتی بار ایکان نیمە وجهیدین مونداغ قیلاسن دیب سورغان ایکان بو خطایدین اون بش جی کوک سیف الیب ایدیم بو سیف فلی غە یکرمە بش سر افیون اون بر سر کموش بریب ایدیم ینە یوز اللیک جینک فاختە الامن دیب زورلوق قلیب ایدی شبو وجهیدین اوزوم کە جراحت قیلدیم دیب ایکان مو نینک اوجون بنکطی قیلىب داود اقسقالنی الدیلاریغە ایباردیم التفات لاری بیلور دیب شبو اوجوریدین توتقان بنکطی
