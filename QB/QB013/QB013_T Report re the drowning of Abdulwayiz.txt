اولوغ التفات لیق جن دوفو خانک دالویەغە
جون وانک محمود نینک بیلندروب توتقان بنکطی نینک اوجوری آی نینک اون بشی توش وقتیدا عبدالوایذ دیکان مالجی طرفان لیق ایکی خطاینی مورویغە بر سر کموش کا ایشاکیکا میندوروب کراە قیلب کوکیارغە آخشامی ایکی جینک وقتیدا کوکیار سویی دین اوتامیز دیب یانیب کلیب ایشاکمیز اوتالمایدور دیب ایکان اوسیە دیکان کوکیارلیق خطای ارابەسینی دهقانی برلە برکان ایکان عبدالوایذ دیکان بو ایکی خطاینی ارابەغە سالیب یوتالاب ایکان اوجولن سودا تنک آقیب عبدالوایذ اولوبدور ایکی خطای اولمابدور بو ایکی خطای عبدالوایذ نینک اولوکینی خاندوغە یتکوروب کلدی اغا اینی اوروغ توغقان مظلوم بلا جقەسی عبدالوایذغە خدادین کلکان اجل کا هج جارە یوق اوزومیز اوقات سببی کا بارغان هج کیشی کە جدلیمز یوق یرلیک کە دفن قیلساق مکین دیب تورادور دیب تاغ نینک سمونی آقیول آی نینک اون یتەسیدە عرض معلوم قیلب دور ا نینک اوچون اوزلاریغە بیلندوروب بنکطی توتوم التفات لاری بیلور دیب اونونجی یلی کین کی بشنجی آی نینک اون یتەسیدە توتقان بنکطی
