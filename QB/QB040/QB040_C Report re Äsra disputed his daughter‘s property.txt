咨文
吐魯番札薩克回部多羅郡王葉為咨呈事光緒三十一年十一月初一日管家阿思拉爭分伊女阿以沙股分產業敝爵在鄯署與伊給銀壹千五百兩坎井一道了清出具甘結一張並立有永無轇轕字據一紙旋於是月初四日晚一更後阿思拉率領伊女姎哥等入署一聲呌罵聲稱給伊銀兩不多不夠還賬等語橫吵橫閙四更後將敝爵轎車坐去遂即未退當即照情移請縣主提訊並呈貴府鑒核在案後至本年正月初四日縣主飭傳台吉阿洪等到署飭令將阿以沙爭分家產一案仍照纒俗經禮調處了事該阿洪等聲稱有知䁱敝爵故父王二十三年晉京時休退阿以沙之情由者若按休退經理說之斷無分給產業之理等情禀覆當奉縣主苗吩呩經禮既不應分產<#...#>
