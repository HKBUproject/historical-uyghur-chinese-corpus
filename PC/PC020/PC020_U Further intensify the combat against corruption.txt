چىرىكلىككە قارشى كۈرەشنىڭ كۈچىنى
يەنىمۇ ئاشۇرايلى
ۋېي جيەنشىڭ
1995-يىلى، يولداش جياڭ زېمىن يادرولۇقىدىكى پارتىيە مەركىزىي كومىتېتى چىرىكلىككە قارشى
كۈرەشنى داۋاملىق مۇھىم ئورۇنغا قويدى. يىل بېشىدا، يولداش جياڭ زېمىن مەركىزىي ئىنتىزام تەكشۈرۈش
كومىتېتىنىڭ 5- ئومۇمىي يىغىنىدا مۇھىم سۆز قىلىپ، پۈتۈن پارتىيىنى ئىدىيىۋى-سىياسىي قۇرۇلۇشقا
يۈكسەك ئەھمىيەت بېرىپ، چىرىكلىككە قارشى تۇرۇش، پاكلىقنى تەشەببۇس قىلىش، چىرىكلىكنى چەك-
لەش، ئۆزگىرىپ كېتىشنىڭ ئالدىنى ئېلىش ئاڭلىقلىقىنى كۈچەيتىشكە چاقىردى؛ گوۋۇيۈەن چىرىكلىككە 
قارشى تۇرۇش خىزمىتى يىغىنىنى ئاچتى، يىغىندا يولداش لى پېڭ چىرىكلىككە قارشى تۇرۇش خىزمىتى
توغرىسىدا ئېنىق تەلەپلەرنى ئوتتۇرىغا قويدى. ئومۇمىي جەھەتتىن قارىغاندا، 1995-يىلى چىرىكلىككە
قارشى كۈرەش تېخىمۇ داغدۇغىلىق، تېخىمۇ كۈچلۈك ئىلگىرىلەپ، خېلى روشەن ئۈنۈمگە ئېرىشتى.
رەھبىرىي كادىرلارغا قارىتىلغان پاك-تەلەپچان بولۇش خىزمىتىدە يېڭى تەرەققىياتلار قولغا كەلتۈرۈلدى. 
ھەر دەرىجىلىك پارتىيە تەشكىلاتلىرى رەھبىرىي كادىرلارغا قارىتىلغان پاك-تەلەپچان بولۇش خىزمىتىنى
ئىدىيىۋى-سىياسىي قۇرۇلۇشنى كۈچەيتىش بىلەن بىرلەشتۈرۈپ، يولداش كۇڭ فەنسېننىڭ ئىلغار ئىش-ئىز-
لىرىنى ئۆگىنىش، ۋاڭ باۋسېننىڭ جىنايەت سادىر قىلىش ۋە يولداش چېن شىتۇڭنىڭ ئېغىر خاتالىق
ئۆتكۈزۈش سەۋەبلىرىنى تەھلىل قىلىش ئارقىلىق، كەڭ كادىرلارنىڭ پاك-تەلەپچان بولۇشنىڭ مۇھىملىقىغا
بولغان تونۇشىنى يەنىمۇ ئۆستۈردى. رەھبىرىي كادىرلارنىڭ دېموكراتىك تۇرمۇش يىغىنىنىڭ سۈپىتى
يۇقىرى كۆتۈرۈلدى، رەھبىرىي كادىرلارنىڭ ئۆلچەمدىن يۇقىرى پىكاپلاردا ئولتۇرۇش ئەھۋاللىرىنى ئېنىقلاش
ۋە ھۆكۈمەت پۇلىغا "يەپ- ئىچىش، ئويناش، كۆڭۈل ئېچىش"، ئەھۋاللىرىنى توسۇش جەھەتتىكى مەخسۇس
ئوڭشاش خىزمىتىدە ئىلگىرىلەش ھاسىل قىلىندى، پاك-تەلەپچان بولۇشقا دائىر تۈزۈم قۇرۇلۇشىمۇ كۈچەي-
تىلدى.
ئەنزىلەرنى تەكشۈرۈپ بىر تەرەپ قىلىش خىزمىتىدە يېڭى بۆسۈش ھاسىل قىلىندى. 1995-يىلى،
ھەر دەرىجىلىك پارتكوملار ۋە ھۆكۈمەتلەر ئەنزىلەرنى تەكشۈرۈپ بىر تەرەپ قىلىش خىزمىتىنى تېخىمۇ 
مۇھىم ئورۇنغا قويۇپ، رەھبەرلىكنى كۈچەيتىپ، بىر تۈركۈم چوڭ ئەنزە ۋە مۇھىم ئەنزىلەرنى تەكشۈرۈپ
بىر تەرەپ قىلىشتا بۆسۈش ھاسىل قىلدى، بولۇپمۇ مەركەزنىڭ چېن شىتۇڭ، ۋاڭ باۋسېنلارنىڭ مەسىلىسىنى
تەكشۈرۈپ بىر تەرەپ قىلىش خىزمىتىگە بىۋاسىتە يېتەكچىلىك قىلىشى پۈتۈن مەملىكەتنىڭ چوڭ ئەنزە
ۋە مۇھىم ئەنزىلەرنى تەكشۈرۈپ بىر تەرەپ قىلىش خىزمىتىدە مۇھىم ئۈلگىلىك ۋە تۈرتكىلىك رول ئوينىدى.
1995-يىل 1- ئايدىن 11-ئايغىچە، مەملىكەت بويىچە ئىنتىزام تەكشۈرۈش، رېۋىزىيە ئورگانلىرى دېلو ئاچقان
ئەنزە جەمئىي 122 مىڭ 476گە يېتىپ، 1994-يىلنىڭ ئوخشاش مەزگىلىدىكىدىن % 5.1 ئاشتى، ناھىيە
(باشقارما) دەرىجىلىكتىن يۇقىرى كادىرلارغا چېتىلىدىغان ئەنزە 4813 بولۇپ، 1994-يىلنىڭ ئوخشاش
مەزگىلىدىكىدىن % 6.5 ئاشتى؛ چارە كۆرۈلگەن ئادەم 102 مىڭ 317 نەپەر بولۇپ، 1994-يىلنىڭ
ئوخشاش مەزگىلىدىكىدىن % 7.5 ئاشتى، بۇنىڭ ئىچىدە ناھىيە (باشقارما) دەرىجىلىك كادىر 3084 نەپەر،
ۋىلايەت (نازارەت) دەرىجىلىك كادىر 279 نەپەر، ئۆلكە (جۈن) دەرىجىلىك كادىر 24 نەپەر بولۇپ،
بۇلار 1994- يىلنىڭ ئوخشاش مەزگىلىدىكىدىن ئايرىم- ئايرىم ھالدا % 29.2 ، % 43.8 ۋە % 166.7 ئاشتى.
ئاممىنىڭ پاش قىلىش ئاكتىپلىقى كۈچەيدى، پاش قىلىش خەتلىرىنىڭ سۈپىتى كۆرۈنەرلىك ئۆستى.
ئىستىل تۈزىتىش خىزمىتىدە يېڭى نەتىجىلەر قولغا كەلدى. جايلار ۋە تارماقلار تاشيوللاردىكى "ئۈچ
قالايمىقان"نى، ئوتتۇرا، باشلانغۇچ مەكتەپلەردىكى قالايمىقان ھەق ئېلىش خاھىشلىرىنى ۋە دېھقانلاردىن
قالايمىقان ھەق ئېلىش، دېھقانلارغا قالايمىقان سېلىق سېلىش مەسىلىسىنى كۈچنى مەركەزلەشتۈرۈپ
ئوڭشاپ، بۇ خىزمەتنى چىڭ تۇتۇپ ئەمەلىيلەشتۈردى ۋە مۇستەھكەملىدى؛ شۇنىڭ بىلەن بىللە، ئۆز
رايونى ۋە تارمىقىدىكى گەۋدىلىك مەسىلىلەرنى چىڭ تۇتۇپ، ئەستايىدىل تۈزەتتى. "كىچىك خەزىنە"نى
ئېنىقلاش خىزمىتى دەسلەپكى قەدەمدە ئۈنۈمگە ئېرىشتى. 1995-يىلى 10- ئاينىڭ ئاخىرىغا قەدەر، مەملىكەت
بويىچە جەمئىي 1 مىليون 760 مىڭدىن ئارتۇق كارخانا ۋە ئىدارىدە ئۆز- ئۆزىنى ئېنىقلاش-تەكشۈرۈش
خىزمىتى ئېلىپ بېرىلىپ، 210 مىڭ كارخانا ۋە ئىدارە نۇقتىلىق تەكشۈرۈپ ئېنىقلاندى. "كىچىك خەزىنە"
مەبلىغىدىن 4 مىليارد يۈەن ئېنىقلاپ چىقىلدى، بۇنىڭ ئىچىدە مالىيىگە تاپشۇرۇشقا تېگىشلىك پۇل 1
مىليارد 300 مىليون يۈەن بولۇپ، 800 مىليون يۈەن پۇل خەزىنىگە قايتۇرۇلدى.
قانۇننىڭ ئىجرا قىلىنىش ئەھۋالىنى نازارەت قىلىش خىزمىتىنىڭ كۈچى ئاشۇرۇلدى. ھەر دەرىجىلىك
ئىنتىزام تەكشۈرۈش، رېۋىزىيە ئورگانلىرى قانۇننىڭ ئىجرا قىلىنىش ئەھۋالىنى نازارەت قىلىش خىزمىتىنى
پارتىيە، ھۆكۈمەتنىڭ مەركىزىي خىزمىتىنى يېقىندىن دەۋر قىلىپ، ئىسلاھات، تەرەققىيات ۋە مۇقىملىققا
تەسىر كۆرسىتىدىغان گەۋدىلىك مەسىلىلەرنى چىڭ تۇتقان ھالدا قانات يايدۇردى. بولۇپمۇ دېھقانلارنىڭ
سېلىقىنى يەڭگىللىتىش ئىشلىرىنى نازارەت قىلىش- تەكشۈرۈش خىزمىتىنىڭ كۈچىنى ئاشۇردى، دۆلەت
كارخانىلىرىنى باشقۇرۇشنى كۈچەيتىش، ئۈنۈمنى ئۆستۈرۈش، دۆلەت مۈلكىنىڭ ئېقىپ كېتىشىنىڭ ئالدىنى
ئېلىش ئاساسىي مەزمۇن قىلىنغان ئۈنۈم جەھەتتىن نازارەتچىلىك قىلىش خىزمىتىنى چىڭ تۇتتى، بيۇروكرات-
لىق قىلىش، ۋەزىپىسىنى ئادا قىلماسلىق سەۋەبىدىن كېلىپ چىققان ئېغىر مەسئۇلىيەتسىزلىك ۋەقەلىرىنى
تەكشۈرۈپ بىر تەرەپ قىلىپ، روشەن ئۈنۈم ھاسىل قىلدى. ھەر دەرىجىلىك ئىنتىزام تەكشۈرۈش، رېۋىزىيە
ئورگانلىرى ئۆز قۇرۇلۇشىنى كۈچەيتىپ، كادىرلار قوشۇنىنىڭ ئومۇمىي ساپاسىنى ئۆستۈردى.
1995-يىللىق چىرىكلىككە قارشى تۇرۇش خىزمىتىنىڭ نەتىجىلىرىنى مۈئەييەنلەشتۈرۈش بىلەن بىللە،
ساقلانغان مەسىلىلەرنىمۇ كۆرۈشىمىز كېرەك، بۇ مەسىلىلەر ئاساسەن مۇنۇلاردىن ئىبارەت: بەزى رەھبىرىي
كادىرلارنىڭ چىرىكلىككە قارشى تۇرۇشنىڭ، پارتىيە ئىستىلى قۇرۇلۇشى ۋە پاكلىق قۇرۇلۇشىنىڭ مۇھىملىقى-
غا، تەخىرسىزلىكىگە بولغان تونۇشى يېتەرلىك بولمىدى، ئىرادىسى كۈچلۈك بولمىدى، خىزمەتنىڭ كۈچى
تازا يېتەرلىك بولمىدى، شۇ سەۋەبتىن، مەركەز ئورۇنلاشتۇرغان چىرىكلىككە قارشى تۇرۇش ۋەزىپىلىرى
بەزى جايلاردا ۋە تارماقلاردا دېگەندەك ئوبدان ئەمەلىيلەشمىدى؛ بەزى رەھبىرىي كادىرلاردا ئۆزىدىكى
مەسىلىلەرنى ئۆزى تەكشۈرۈپ تۈزىتىش جەھەتتىكى ئاڭلىقلىق يېتەرسىز بولدى، بەزى تارماقلار ۋە
ئىدارىلەردە دېموكراتىك تۇرمۇش يىغىنلىرىنىڭ سۈپىتى يۇقىرى بولمىدى؛بەزى چىرىكلىك ھادىسىلىرى
ھېلىھەم ئەۋج ئېلىۋاتىدۇ، يېڭىدىن يۈز بەرگەن ئەنزىلەر خېلى زور سالماقنى تەشكىل قىلىدۇ؛ بەزى ناتوغرا
ئىستىللار بۇ ياقتىن تۈزىتىلىپ تۇرسا، ئۇ ياقتىن قايتا باش كۆتۈرۈپ چىقىۋاتىدۇ؛ ئىنتىزام تەكشۈرۈش،
رېۋىزىيە ئورگانلىرىنىڭ يېڭى ۋەزىيەتتە مۇرەككەپ ئەنزىلەرنى تەكشۈرۈپ بىر تەرەپ قىلىشتا تېخىمو
ئۈنۈملۈك تەدبىرلەرنى تېپىپ چىقىشى يېتەرسىز بولۇۋاتىدۇ ۋەھاكازالار. بۇ ئەھۋاللار شۇنى بىلدۈرىدۈكى،
چىرىكلىككە قارشى كۈرەشنىڭ ۋەزىيىتى ھېلىھەم كەسكىن، ۋەزىپە ئىنتايىن مۈشكۈل، يېڭى بىر يىلدا
خىزمەتنىڭ كۈچىنى يەنىمۇ ئاشۇرۇشىمىزغا توغرا كېلىدۇ.
ئۆتكەن بىر يىللىق خىزمەت جەھەتتە شۇنداق خۇلاسىگە كېلىمىزكى، ھەر دەرىجىلىك پارتكوملار،
ھۆكۈمەتلەر ئەمەلىيەتكە بىرلەشتۈرۈپ، خىزمەتلەرنى ئىجادىي ئىشلەپ، چىرىكلىككە قارشى تۇرۇشنىڭ بەزى
ئۈنۈملۈك ئۇسۇللىرىنى خۇلاسىلەپ ۋە تېپىپ چىقتى. مەسىلەن، ئەمەلىيەت داۋامىدا پارتكوم بىر تۇتاش
رەھبەرلىك قىلىش، پارتىيە بىلەن ھۆكۈمەت تەڭ تۇتۇپ بىللە باشقۇرۇش، ئاساسلىق رەھبەر بىۋاسىتە
تۇتۇش، ئىنتىزام تەكشۈرۈش كومىتېتلىرى تەشكىللەش، ماسلاشتۇرۇش، تارماقلار ئۆز مەسئۇلىيىتىنى ئادا
قىلىش، ئاممىنىڭ قوللىشى ۋە قاتنىشىشىغا تايىنىش ئاساسىدىكى چىرىكلىككە قارشى تۇرۇش رەھبەرلىك
مېخانىزمى ھاسىل قىلىندى؛ ئىدىيىۋى-سىياسىي قۇرۇلۇشقا ئەھمىيەت بېرىلدى، كەڭ كادىرلار ماركسىزم-لې-
نىنىزم، ماۋ زېدۇڭ ئىدىيىسىنى، بولۇپمۇ يولداش دېڭ شياۋپىڭنىڭ جۇڭگوچە سوتسىيالىزم قۇرۇش
نەزەرىيىسىنى ئۆگىنىشكە ئۇيۇشتۇرۇلۇپ، توغرا دۇنيا قاراش، كىشىلىك تۇرمۇش قارىشى ۋە قىممەت قارىشىنى
تۇرغۇزۇشقا يېتەكلەندى. ئىدىيىۋى تەربىيىنى تۇتۇش بىلەن بىرگە، رەھبىرىي كادىرلار ئۆزىنىڭ چوڭ-چوڭ
شەخسىي ئىشلىرىنى تەشكىلگە مەلۇم قىلىش، كادىرلارنى ئۆزئارا ئالماشتۇرۇپ تۇرۇش، مۇھىم خىزمەت
ئورۇنلىرىدا كادىرلارنى نۆۋەت بىلەن تۇرغۇزۇش، پاكلىق جەھەتتىن تەكشۈرۈش، پاكلىق ئارخىپى تۇرغۇزۇش

قاتارلىق ئۇسۇللار ئومۇملاشتۇرۇلدى؛ خىزمەتنىڭ مۇھىم نۇقتىسى گەۋدىلەندۈرۈلۈپ، دائىملىق تەكشۈرۈش
بىلەن زەربىدارلىق بىلەن تەكشۈرۈش، ئاشكارا تەكشۈرۈش بىلەن يوشۇرۇن تەكشۈرۈش، مەخسۇس نازارەت
قىلىش ئورگانلىرىنىڭ تەكشۈرۈشى بىلەن كەسپىي تارماقلارنىڭ تەكشۈرۈشى بىرلەشتۈرۈلگەن خىلمۇخىل
ئۇسۇلىدىكى مەخسۇس تەكشۈرۈش پائالىيەتلىرى يولغا قويۇلدى؛ ئىنتىزام تەكشۈرۈش كومىتېتى، سوت
مەھكىمىسى، تەپتىش مەھكىمىسى، جامائەت خەۋپسىزلىكى ئورگىنى، رېۋىزىيە ئورگىنى، مۇپەتتىشلىك ئورگىنى
قاتارلىق تارماقلار بىر- بىرىنىڭ ئىش تەقسىماتىغا دەخلى يەتكۈزمەسلىك شەرتى ئاستىدا، ماسلىشىشنى
كۈچەيتىپ، ئارتۇقچىلىقلىرىنى جارى قىلدۇرۇپ، خىلمۇخىل ۋاسىتىلەرنى ھەر تەرەپلىمە قوللىنىپ، چوڭ
ئەنزە ۋە مۇھىم ئەنزىلەرنى پاش قىلىش جەھەتتە بۆسۈش ھاسىل قىلدى؛ مەخسۇس ئورگانلارنىڭ
نازارەتچىلىكى بىلەن ئاممىنىڭ نازارەتچىلىكى بىرلەشتۈرۈلدى، ئامما ھۆكۈمەت ئىستىلى ۋە ساھەلەر ئىستىلىنى
مۇھاكىمە قىلىپ باھالاشقا ئۇيۇشتۇرۇلدى ۋە سەپەرۋەر قىلىندى، ئامما قانۇن-ئىنتىزامغا خىلاپ قىلمىشلارنى
پاش قىلىشقا ئىلھاملاندۇرۇلدى ۋە پاش قىلغۇچى ئامما قوغدالدى، خەلق قۇرۇلتىيىنىڭ ۋەكىللىرى، سىياسىي
كېڭەش ئەزالىرى، دېموكراتىك پارتىيە - گۇرۇھلارنىڭ ۋە ئىجتىمائىي تەشكىلاتلارنىڭ ئەزالىرى، پارتىيە
ئىستىلى نازارەتچىلىرى، ئالاھىدە نازارەتچىلەر تەكلىپ قىلىنىپ، نازارەت قىلىش، تەكشۈرۈش خىزمىتىگە
ئاكتىپ قاتناشتۇرۇلدى، تەشۋىقات تارماقلىرى ۋە ئاخبارات ۋاسىتىلىرى جامائەت پىكرى تەشۋىقاتىنى كۈچەي-
تىپ، توغرا كەيپىياتنى ئەۋج ئالدۇرۇپ، ناچار كەيپىياتنى توسۇپ، جەمئىيەتتىكى رەزىل قىلمىشلارنى ئېچىپ
تاشلىدى، شۇ ئارقىلىق چىرىكلىككە قارشى تۇرۇش خىزمىتى مۇستەھكەم ئاممىۋى ئاساسقا ئىگە قىلىنىپ،
چىرىكلىككە قارشى كۈرەشنىڭ ئوڭۇشلۇق ئېلىپ بېرىلىشى كاپالەتلەندۈرۈلدى.
1996- يىلى 9-بەش يىللىق پىلان ۋە 2010-يىلىغىچە بولغان يىراق كەلگۈسى نىشان يولغا 
قويۇلىدىغان تۇنجى يىل، ئىسلاھات، تەرەققىيات ۋە مۇقىملىق جەھەتتىكى ۋەزىپىلەر ناھايىتى ئېغىر، بۇ
ھال چىرىكلىككە قارشى تۇرۇش كۈرىشىگە ۋە پارتىيە ئىستىلى ھەم پاكلىق قۇرۇلۇشىغا تېخىمۇ يۇقىرى
تەلەپلەرنى قويدى. ھەر دەرىجىلىك پارتكوملار، ھۆكۈمەتلەر ۋە ھەر دەرىجىلىك ئىنتىزام تەكشۈرۈش،
رېۋىزىيە ئورگانلىرى مەسىلىلەرنى سىياسىي جەھەتتىن كۆزىتىشى ۋە بىر تەرەپ قىلىشى، پۈتۈن پارتىيىنىڭ
خىزمىتىدىن ئىبارەت ئومۇمىيلىقنى قوغداش ۋە تەرەققىي قىلدۇرۇشنى ئاساس قىلىپ، "ئىككى قولدا تۇتۇش،
ئىككىلا قول قاتتىق بولۇش" فاڭجېنىنى قەتئىي ئىزچىللاشتۇرۇپ، چىرىكلىككە قارشى تۇرۇش ۋە پارتىيە
ئىستىلى، پاكلىق قۇرۇلۇشى خىزمىتىنى تېخىمۇ پۇختا، تېخىمۇ چوڭقۇر، تېخىمۇ ئۈنۈملۈك ئىشلىشى كېرەك.
ئومۇمىي تەلەپ: يولداش دېڭ شياۋپىڭنىڭ جۇڭگوچە سوتسىيالىزم قۇرۇش نەزەرىيىسىنى ۋە پارتىيىنىڭ
ئاساسىي لۇشيەنىنى يېتەكچى قىلىپ، پارتىيە 14- نۆۋەتلىك مەركىزىي كومىتېتى 5-ئومۇمىي يىغىنىنىڭ
روھىنى تولۇق ئىزچىللاشتۇرۇپ، ئىقتىسادىي قۇرۇلۇشتىن ئىبارەت مەركەزنى يېقىندىن چۆرىدەپ، چىرىكلىك-
كە قارشى تۇرۇش كۈرىشىنىڭ ئۈچ تۈرلۈك خىزمەت ئەندىزىسىدە چىڭ تۇرۇپ، ئىدىيىۋى-سىياسىي 
قۇرۇلۇشنى ۋە پارتىيە ئىچىدىكى نازارەتچىلىك مېخانىزمىنى كۈچەيتىپ، تۈپ ئاساسىدىن تۈزەش بىلەن
يۈزەكى تۈزەشكە تەڭ ئېتىبار بېرىپ، ھەر تەرەپلىمە ئوڭشاپ، چىرىكلىككە قارشى كۈرەشنى تېخىمۇ
چوڭقۇرلاشتۇرۇپ، مەركەزنىڭ ئىقتىسادىي خىزمەت يىغىنىدا بەلگىلەنگەن ئىقتىسادىي خىزمەتنىڭ
1996-يىللىق فاڭجېن، ۋەزىپىلىرىنىڭ نەق ئەمەلىيلىشىشىنى كاپالەتلەندۈرۈپ، 9-بەش يىللىق پىلاننىڭ
ئوڭۇشلۇق يۈرگۈزۈلۈشى ئۈچۈن ياخشى مۇھىت يارىتىشتىن ئىبارەت. 
بۇ ئومۇمىي تەلەپكە ئاساسەن، بۇ يىل تۆۋەندىكىدەك بىر نەچچە خىزمەتنى نۇقتىلىق ھالدا ئوبدان
ئىشلىشىمىز لازىم.
(1)  رەھبىرىي كادىرلارنىڭ پاك -تەلەپچان بولۇشىنى كۈچەيتىش 
كېرەك
رەھبىرىي كادىرلارنىڭ پاك-تەلەپچان بولۇشى چىرىكلىككە قارشى كۈرەشتە ۋە پارتىيە ئىستىلى، پاكلىق
قۇرۇلۇشىدا ئۈنۈم ھاسىل قىلىشنىڭ ئاچقۇچى. بۇنىڭدا مۇنداق ئۈچ جەھەتتىكى خىزمەتنى نۇقتىلىق تۇتۇش
لازىم.  ھۆكۈمەت پۇلىغا "يەپ- ئىچىش، ئويناش، كۆڭۈل ئېچىش" ئەھۋاللىرىنى توسۇش ھەققىدىكى
بەلگىلىمىلەرنى داۋاملىق ئەمەلىيلەشتۈرۈش، ئىشنى مالىيە باشقۇرۇشنى كۈچەيتىش جەھەتتىن باشلاش، قولغا
كەلگەن نەتىجىلەرنى مۇستەھكەملەش، يۇقىرىقىدەك خاھىشلارنىڭ قايتا باش كۆتۈرۈشىدىن ساقلىنىش؛
بەلگىلىمىگە خىلاپ ھالدا ئۆلچەمدىن يۇقىرى پىكاپلارغا ئولتۇرۇش ئەھۋاللىرىنى ئېنىقلاپ رەتكە سېلىش
خىزمىتىنى داۋاملىق چىڭ تۇتۇش، نۇقتىلىق ھالدا قائىدە -تۈزۈملەرنى ئورنىتىش، رەھبىرىي كادىرلارغا ماشىنا
سەپلەپ بېرىش خىزمىتىنى قېلىپلاشتۇرۇش، ئېنىقلاپ چىقىلغان پىكاپنىڭ ھەممىسىنى مۇۋاپىق ئىشلىتىش؛
مەركىزىي ئىنتىزام تەكشۈرۈش كومىتېتىنىڭ 2-يىغىنىدىن بۇيان رەھبىرىي كادىرلارنىڭ ئۆي-جاي مەسىلىسى
ھەققىدە چىقىرىلغان بەلگىلىمىلەرنى ئەمەلىيلەشتۈرۈش خىزمىتىنى چىڭ تۇتۇپ، رەھبىرىي كادىرلاردا
ئولتۇراق ئۆي، ئۆي سېلىش، ئۆي سېتىۋېلىش، ئۆي زىننەتلەش جەھەتلەردە ساقلىنىۋاتقان ھوقۇقىدىن
پايدىلىنىپ ئۆز نەپسىگە چوغ تارتىش مەسىلىلىرىنى كۈچلۈك تەدبىر قوللىنىپ ھەل قىلىپ، بۇ خىزمەتتە
يېڭى ئىلگىرىلەشلەرنى ھاسىل قىلىش.
ئۆلكە، مىنىستىر دەرىجىلىك رەھبىرىي كادىرلارغا سىياسىي ئىنتىزامغا رىئايە قىلىش ۋە پاك-تەلەپچان
بولۇش جەھەتتە تېخىمۇ قاتتىق تەلەپ قويۇش، ئۇلاردىن ھەم سىياسىي جەھەتتە قەتئىيلىكنى ساقلاش،
ھەم ئىدىيە -ئەخلاق جەھەتتە پاكلىقنى ساقلاشنى تەلەپ قىلىش كېرەك.
سىياسىي ئىنتىزام جەھەتتە: ئاڭلىق تۈردە مەركەزنىڭ نوپۇزىنى قوغداش، سىياسىي جەھەتتە يولداش
جياڭ زېمىن يادرولۇقىدىكى پارتىيە مەركىزىي كومىتېتى بىلەن بىردەكلىكنى ساقلاش، يەرلىك قورۇقچىلىققا
ۋە تارماقلار قورۇقچىلىقىغا قارشى تۇرۇپ، مەركەزنىڭ مەمۇرىي بۇيرۇقلىرىنىڭ راۋان بولۇشىغا كاپالەتلىك
قىلىش كېرەك. دېموكراتىيە- مەركەزلەشتۈرۈش تۈزۈمى پرىنسىپىنى ئەستايىدىل ئىزچىللاشتۇرۇش، ئومۇمەن
چوڭ- چوڭ سىياسەت بەلگىلەش، مۇھىم كادىرلارنى ۋەزىپىگە تەيىنلەش، ۋەزىپىدىن قالدۇرۇش، مۇھىم
تۈرلەرنى ئورۇنلاشتۇرۇش ۋە كۆپ سوممىلىق مەبلەغ ئىشلىتىشكە ياتىدىغان ئىشلارنىڭ ھەممىسىدە كوللېك-
تىپنىڭ مۇزاكىرىسىدىن ئۆتكۈزۈپ قارار چىقىرىش لازىم. شەخس ياكى ئاز ساندىكى كىشىلەرنىڭ ئۆز
بېشىمچىلىق بىلەن بەلگىلىشىگە رۇخسەت قىلىنمايدۇ. كۆرۈنۈشتە ئىتائەت قىلغان بولۇپ، ئاستىرتتىن
خىلاپلىق قىلىدىغان، ساختىپەزلىك، كۆپتۈرمىچىلىك قىلىدىغان قىلمىشلارغا قارشى تۇرۇش كېرەك. پارتىيى-
نىڭ لۇشيەن، فاڭجېن، سىياسەتلىرىگە زىت سۆز-چۆچەكلەرنى تارقىتىشقا قەتئىي قارشى تۇرۇش ۋە ئۇنى
توسۇش، لىبېرالىزمغا قارشى تۇرۇش، پىتنە-پاسات تارقىتىش ۋە ئۇنىڭغا ئىشىنىش قاتارلىق پارتىيىنىڭ
ئىتتىپاقلىقىغا بۇزغۇنچىلىق قىلىدىغان بارلىق قىلمىشلارغا قارشى تۇرۇش كېرەك. سىياسىي ئىنتىزامغا
خىلاپلىق قىلغانلارنى ئۆز ۋاقتىدا قاتتىق بىر تەرەپ قىلىش كېرەك.
پاك-تەلەپچان بولۇش جەھەتتە: بىرىنچىدىن، پارتىيە ئىنتىزامى ۋە دۆلەت قانۇنىغا رىئايە قىلىش،
مەركەزنىڭ رەھبىرىي كادىرلارنىڭ پاك-تەلەپچان بولۇشى توغرىسىدىكى تۈرلۈك بەلگىلىمىلىرىنى باشلامچى-
لىق بىلەن ئىجرا قىلىش، ئومۇمەن قول ئاستىدىكى كادىرلارنىڭ ئىشقا ئاشۇرۇشىنى تەلەپ قىلغان ئىشلارنى
ئالدى بىلەن ئۆزى ئىشقا ئاشۇرۇش كېرەك؛ باشقىلارنىڭ قىلىشىنى چەكلىگەن ئىشلارنى ئۆزى قەتئىي
قىلماسلىق كېرەك. ئىككىنچىدىن رەھبەرلىك بەنزىسىدىكىلەرنى ئوبدان باشقۇرۇش ھەمدە ئۆزى باشقۇرىدى-
غان رايونلار، ئورۇنلارنىڭ چىرىكلىككە قارشى تۇرۇش ۋە پارتىيە ئىستىلى قۇرۇلۇشى، پاكلىق قۇرۇلۇشى
خىزمىتىگە مەسئۇل بولۇش لازىم. رەھبەرلىك بەنزىسىدىكىلەردە ۋە باشقۇرىدىغان رايونلار، ئورۇنلاردا ئېغىر
چىرىكلىك مەسىلىسى كۆرۈلسە، ئۇنىڭغا ئاساسىي رەھبەرلەرنىڭ بيۇروكراتلىق قىلغانلىقى، ۋەزىپىسىنى ئادا
قىلمىغانلىقى، مەسئۇلىيەتسىزلىك قىلغانلىقى سەۋەبچى بولغان بولسا، ئۇلارنىڭ رەھبەرلىك جاۋابكارلىقىنى
سۈرۈشتۈرۈش كېرەك. ئۈچىنچىدىن ئۆزىنىڭ جورىسى، پەرزەنتلىرى ۋە يېنىدىكى خىزمەتچىلىرىنى ئوبدان
باشقۇرۇش، ئۇلاردىن قانۇن-ئىنتىزامغا ئېغىر دەرىجىدە خىلاپلىق قىلغانلار چىقىپ قالسا، رەھبىرىي كادىرلار
جاۋابكارلىقنى ئۈستىگە ئېلىشى كېرەك؛ ئۇلارنىڭ قانۇن -ئىنتىزامغا خىلاپلىق قىلىشىغا يول قويغان، ئۇلارنى
قانات ئاستىغا ئالغان ھەتتا ئۇلارنى ئۆز مەيلىگە قويۇۋەتكەن رەھبىرىي كادىرلارنىڭ جاۋابكارلىقىنى
سۈرۈشتۈرۈش كېرەك."
"پارتىيە - ھۆكۈمەت ئورگانلىرىدىكى ناھىيە (باشقارما) دەرىجىلىكتىن يۇقىرى رەھبىرىي كادىرلارنىڭ
كىرىمىنى مەلۇم قىلىشى توغرىسىدىكى بەلگىلىمە"، "پارتىيە ۋە دۆلەت ئورگانلىرىدىكى خىزمەتچىلەر دۆلەت
ئىچىدىكى ئالاقىدە قوبۇل قىلغان سوۋغاتنى تىزىملاش تۈزۈمىنى يولغا قويۇش توغرىسىدىكى بەلگىلى-
مە» ، « دۆلەت كارخانىلىرىدا كەسپىي جەھەتتكى كۈتۈۋېلىش خىراجىتىنىڭ ئىشلىتىلىش ئەھۋالىنى ئىش
چى-خىزمەتچىلەر قۇرۇلتىيىغا دوكلات قىلىش تۈزۈمىنى يولغا قويۇش توغرىسىدىكى بەلگىلىمە» قاتارلىق 
ئۈچ تۈرلۈك تۈزۈمنى ئەمەلىيلەشتۈزۈشنى داۋاملىق ياخشى تۇتۇش كېرەك . بۇ يىل « پارتىيە - ھۆكۈمەت
ئورگانلىرىدىكى ناھىيە ( باشقارما) دەرىجىلىكتىن يۇقىرى رەھبىرىي كادىرلارنىڭ چوڭ-چوڭ شەخسىي
ئىشلىرىنى دوكلات قىلىشى توغرىسىدىكى بەلگىلىمەمنى يولغا قويۇپ ، پاك-تەلەپچان بولۇش خىزمىتىنى
پەيدىنپەي تۈزۈملەشتۈرۈش ، قانۇنلاشتۇرۇش يولىغا سېلىش لازىم .
ناھىيە ( شەھەر) گە بىۋاسىتە قاراشلىق ئورگانلاردىكى بۆلۈم دەرىجىلىك كادىرلار ، يېزا- بازار رەھبىرىي
كادىرلىرى ۋە ئاساسىي قاتلام پونكىت-ئورۇنلارنىڭ مەسئۇللىرى ناھىيە ( باشقارما) دەرىجىلىكتىن يۇقىرى
رەھبىرىي كادىرلارنىڭ پاك-تەلەپچان بولۇشى توغرىسىدىكى تۈرلۈك بەلگىلىمىسى بويىچە داۋاملىق ھالدا
ئۆزىدىكى مەسىلىلەرنى ئۆزى تەكشۈرۈپ ، ھەقىقىي تۈزىتىشى كېرەك . ناھىيىلىك ( شەھەرلىك ) پارتكۇم
بۇ كادىرلارنىڭ ئۆزىدىكى مەسىلىلەرنى ئۆزى تەكشۈرۈپ تۈزىتىش خىزمىتىنى ئەستايىدىل ياخشى تۇتۇشى
لازىم. دۆلەت كارخانىلىرىدىكى رەھبىرىي كادىرلار مەركىزىي ئىنتىزام تەكشۈرۈش كومىتېتى 6 - ئومۇمىي
يىغىنىنىڭ دۆلەت كارخانىلىرىدىكى رەھبىرىي كادىرلارنىڭ پاك-تەلەپچان بولۇشى توغرىسىدا چىقىرىلغان
تۆت تۈرلۈك بەلگىلىمىسىگە ۋە ئالاقىدار تۈزۈملەرگە ئاساسەن داۋاملىق ھالدا ئۆزىدىكى مەسىلىلەرنى ئۆزى
تەكشۈرۈپ تۈزىتىشى كېرەك. كەسپىي ئورۇنلاردىكى رەھبىرىي كادىرلار پارتىيە - ھۆكۈمەت ئورگانلىرىدىكى
ياكى دۆلەت كارخانىلىرىدىكى رەھبىرىي كادىرلارنىڭ پاك-تەلەپچان بولۇشى توغرىسىدىكى بەلگىلىمىگە
ئاساسەن داۋاملىق ھالدا ئۆزىدىكى مەسىلىلەرنى ئۆزى تەكشۈرۈپ تۈزىتىشى كېرەك. كۈچلۈك تەدبىر
قوللىنىپ بۇ رەھبىرىي كادىرلارنىڭ پاك-تەلەپچان بولۇشىدا كۆرۈنەرلىك ئىلگىرىلەش ھاسىل قىلىش لازىم .
رەھبىرىي كادىرلارنىڭ پاك-تەلەپچان بولۇش خىزمىتىنى ياخشى ئىشلەش ئۈچۈن ، شەخسلەر ئۆزىدىكى
مەسىلىلەرنى ئۆزى تەكشۈرۈپ تۈزىتىش ، تەشكىلدىن تەكشۈرۈش ، ئامما مۇزاكىرە قىلىپ باھالاش ، ئىنتىزامنى
قاتتىق ئىجرا قىلىشتىن ئېبارەت تۆت ھالقىنى ئوبدان تۇتۇش كېرەك. رەھبىرىي كادىرلارنىڭ دېموكراتىك
تۇرمۇش يىغىنىدا پاك-تەلەپچان بولۇشنى مۇھىم مەزمۇن قىلىش، ھەر يىلى بىر قېتىمدىن ئىككى قېتىمغىچە
مەخسۇس بۇ يىغىننى ئېچىش لازىم. دېموكراتىك تۇرمۇش يىغىنىنىڭ ئەھۋالىنى مەلۇم دائىرىدە ئېلان
قىلىپ ، پارتىيە ئىچى ۋە سىرتىدىكى ئاممىنىڭ نازارىتىنى قوبۇل قىلىش كېرەك. يۇقىرى دەرىجىلىك ئىنتىزام
تەكشۈرۈش كومىتېتلىرى ۋە تەشكىلات تارماقلىرى دېموكراتىك تۇرمۇش يىغىنىنىڭ ئېچىلىش ئەھۋالىنى
نازارەت قىلىش ۋە تەكشۈرۈش لازىم. مەسىلە ساقلانغان تۇرۇپ ئۆزى تەكشۈرمىگەن ، تۈزەتمىگەنلەردىن
تەكشۈرۈپ ئېنىقلانغانلارغا ئېغىر چارە كۆرۈش كېرەك. رەھبىرىي كادىرلار پاك-تەلەپچان بولۇش ئەھۋالىنى
ھەر يىلى تەشكىلگە ۋە ئاممىغا خىزمىتىدىن مەلۇمات بېرىشنىڭ مۇھىم بىر مەزمۇنى قىلىشى ھەمدە مەلۇم
دائىرىدە كادىرلار ۋە ئاممىنى بۇ ھەقتە دېموكراتىك ئاساستا مۇزاكىرە قىلىپ باھالاشقا ئۇيۇشتۇرۇشى لازىم.
ھەر دەرىجىلىك پارتكوملار رەھبىرىي كادىرلارنىڭ پاك-تەلەپچان بولۇش خىزمىتىگە بولغان يېتەكچىلىك
ۋە نازارەتچىلىكنى كۈچەيتىپ، رەھبىرىي كادىرلارنىڭ پاك-تەلەپچان بولۇشىنى تەكشۈرۈش ئەھۋالىنى
كادىرلارنى ئۆستۈرۈش، خىزمەتكە تەيىنلەشنىڭ مۇھىم ئاساسى قىلىشى كېرەك.
(2) ئەنزىلەرنى قاتتىق تەكشۈرۈپ بىر تەرەپ قىلىش كېرەك
بۇ يىل ئەنزىلەرنى تەكشۈرۈپ بىر تەرەپ قىلىش جەھەتتىكى كۈچنى داۋاملىق ئاشۇرۇپ، نۇقتىلىق
ھالدا تەسىرى بار بىر تۈركۈم چوڭ ئەنزە، مۇھىم ئەنزىلەرنى تەكشۈرۈپ بىر تەرەپ قىلىش كېرەك. نۇقتىلىق
ھالدا پارتىيە - ھۆكۈمەت رەھبىرىي ئورگانلىرى، مەمۇرىي قانۇن ئىجرا قىلىش ئورگانلىرى، ئەدلىيە ئورگانلى-
رى ئىقتىساد باشقۇرۇش تارماقلىرىنىڭ ۋە ناھىيە (باشقارما) دەرىجىلىكتىن يۇقىرى رەھبىرىي كادىرلارنىڭ
قانۇن - ئىنتىزامغا خىلاپلىق قىلىش ئەنزىلىرىنى تەكشۈرۈپ بىر تەرەپ قىلىش لازىم. كۈچنى مەركەزلەشتۈرۈپ
خىيانەتچىلىك، پارىخۇرلۇق، ھۆكۈمەت پۇلىنى ئىشلىتىۋېلىش، باج ئالدامچىلىقى، چەت ئەل پۇلى ھايانكەش-
لىكى، ئەتكەسچىلىك، پارا يەپ قانۇننى بۇزۇش شۇنىڭدەك ۋەزىپىسىنى ئادا قىلماسلىق، خىزمەتتە مەسئۇلى-
يەتسىزلىك قىلىش ۋە كۆپتۈرمىچىلىك قىلىش ئەنزىلىرىنى تەكشۈرۈپ بىر تەرەپ قىلىش كېرەك. كۈچنى
ئۇيۇشتۇرۇپ قانۇننىڭ ئىجرا قىلىنىشى ئۈستىدىن نازارەت قىلىش، مەخسۇس تۈرلەر بويىچە تەكشۈرۈش
قاتارلىق ئۇسۇللارنى قوللىنىپ، ئەنزە سادىر بولۇش نىسبىتى يۇقىرىراق، چوڭ ئەنزە، مۇھىم ئەنزىلەر كۆپرەك
بولىدىغان پۇل مۇئامىلە، ئاكسىيە، ئۆي -زېمىن، يەرنى ئىجارىگە بېرىش ۋە ئۇنى تەستىقلاش، بىناكارلىق
قۇرۇلۇشىنى ھۆددىگە ئىلىش، ھۆددىگە بېرىش ساھەلىرىگە چوڭقۇر چۆكۈپ، رەھبەرلىك قىلىش ۋە
باشقۇرۇش جەھەتتە ساقلانغان مەسىلىلەرنى مۇھاكىمە قىلىپ ھەل قىلىش، قانۇن-ئىنتىزامغا خىلاپلىق
قىلىش ئەنزىلىرىنى پاش قىلىش ۋە تەكشۈرۈپ بىر تەرەپ قىلىش لازىم.
ھەر دەرىجىلىك پارتكوم ۋە ھۆكۈمەتلەر ئەنزە بىر تەرەپ قىلىش خىزمىتىگە يۈكسەك ئەھمىيەت بېرىپ،
رەھبەرلىكنى يەنىمۇ كۈچەيتىشى، پارتىيە، ھۆكۈمەتنىڭ ئاساسلىق رەھبىرى چوڭ ئەنزە، مۇھىم ئەنزىلەرنى
تەكشۈرۈپ بىر تەرەپ قىلىش خىزمىتىنى ئۆزى بىۋاسىتە سۈرۈشتۈرۈشى، چوڭ- چوڭ قىيىن مەسىلىلەرنى
ئۆزى قول سېلىپ ھەل قىلىشى كېرەك؛ ھەرقايسى ئۆلكە، ئاپتونوم رايون، بىۋاسىتە قاراشلىق شەھەرلەر
پارتكومنىڭ رەھبەرلىكىدە ئىنتىزام تەكشۈرۈش،سوت، تەپتىش، رېۋىزىيە، مۇپەتتىشلىك ئورۇنلىرىنىڭ
ئاساسلىق رەھبىرى قاتناشقان چىرىكلىككە قارشى تۇرۇش بويىچە ماسلاشتۇرۇش گۇرۇپپىسى قۇرۇپ،
چوڭ- چوڭ ئەنزىلەرنى تەكشۈرۈپ بىر تەرەت قىلىشقا بولغان بىر تۇتاش رەھبەرلىكنى ۋە تەشكىللەش،
ماسلاشتۇرۇشنى كۈچەيتىشى لازىم. كۆپ كەسىپ ، كۆپ رايون ، كۆپ قاتلاملارغا چېتىلىدىغان چوڭ-چوڭ
ئەنزىلەرنى شۇنىڭدەك جەم بولغان ئەنزىلەر ۋە قاتار كەتكەن ئەنزىلەرنى تەكشۈرۈپ بىر تەرەپ قىلىشتا،
ھەرقايسى رايونلار، ھەرقايسى تارماقلار ئۆزئارا ماسلىشىشى، قانۇن-ئىنتىزامنى ئىجرا قىلغۇچى ھەرقايسى
ئورگانلار ماسلىشىشنى كۈچەيتىپ، بىر تۇتاش رەھبەرلىك قىلىپ، كۈچنى تولۇقلاپ، ھەرقايسىسىنىڭ
ۋەزىپىسى ۋە ئىش تەقسىماتىنى بۇزۇۋەتمەسلىك شەرتى ئاستىدا ئەنزە بىر تەرەپ قىلىشنىڭ كۆپ خىل
ۋاسىتىلىرىنى ئومۇملاشتۇرۇپ قوللىنىپ، چوڭ ئەنزە، مۇھىم ئەنزىلەرنى بۆسۈشنىڭ بىر پۈتۈن كۈچىنى
شەكىللەندۈرۈشى كېرەك. ئەنزە ئاسان يۈز بېرىدىغان، ئەمما كۆپ يىللاردىن بېرى ئەنزە تەكشۈرۈپ
چىقىلمىغان تارماق ۋە ئورۇنلارنى نۇقتىلىق تەكشۈرۈش لازىم. يۇقىرى دەرىجىلىك ئىنتىزام تەكشۈرۈش،
رېۋىزىيە ئورگانلىرى تۆۋەن دەرىجىلىك ئورگانلارنىڭ ئەنزە بىر تەرەپ قىلىش خىزمىتىگە بولغان يېتەكچى-
لىك، ھەيدەكچىلىك ۋە تەكشۈرۈشنى كۈچەيتىشى، زۆرۈر تېپىلغاندا ھەمكارلىشىپ بىر تەرەپ قىلىشى كېرەك؛
تۆۋەن دەرىجىلىك ئورگانلار ئۆزلىرى تەكشۈرۈپ بىر تەرەپ قىلالمىغان ئەنزىلەرنى ۋاقتىدا يۇقىرى دەرىجىلىك
ئورگانلارغا دوكلات قىلىشى لازىمكى، ئارقىغا سۆرەپ بىر تەرەپ قىلماسلىققا بولمايدۇ. ئەنزىلەرنى بىر تەرەپ
قىلىش خىزمىتىگە توسقۇنلۇق قىلغان، كاشىلا تۇغدۇرغانلارنى قاتتىق بىر تەرەپ قىلىش كېرەك. ئەرزىيەت،
پاش قىلىش خىزمىتىنى يەنىمۇ كۈچەيتىپ، ئاممىنىڭ نازارەتچىلىك رولىنى تولۇق جارى قىلدۇرۇش لازىم.
(3)  تارماقلاردىكى ناتوغرا ئىستىل ۋە كەسىپلەردىكى ناتوغرا ئىس- 
تىللارنى ئەستايىدىل تۈزىتىش كېرەك  
بۇ يىل ئىستىل تۈزىتىش خىزمىتىدە تاشيوللاردا قالايمىقان چازا قۇرۇش، قالايمىقان ھەق ئېلىش،
قالايمىقان جەرىمانە قويۇش، ئوتتۇرا، باشلانغۇچ مەكتەپلەردىكى قالايمىقان ھەق ئېلىش ۋە دېھقانلاردىن
قالايمىقان ھەق ئېلىش، دېھقانلارغا قالايمىقان سېلىق سېلىش ئەھۋاللىرىنى تۈزەشنى داۋاملىق تۈردە پۈتۈن
يىللىق ئىستىل تۈزىتىش خىزمىتىنىڭ مۇھىم نۇقتىسى قىلىش كېرەك. تاشيوللاردىكى ھەق ئېلىش پونكىت-
چازىلىرىنى يەنىمۇ ئىلگىرىلىگەن ھالدا رەتكە سېلىپ، دۆلەت تاشيولى، ئۆلكە تاشيولىدا "ئۈچ قالايمىقان"
ئەھۋالىنىڭ ئاساسىي جەھەتتىن بولماسلىقىنى ئىشقا ئاشۇرۇش لازىم. ئوتتۇرا، باشلانغۇچ مەكتەپلەردىكى
قالايمىقان ھەق ئېلىش ئەھۋاللىرىنى تۈزەش خىزمىتىدە يەنىلا توققۇز يىللىق مەجبۇرىي مائارىپ باسقۇچىنى
مۇھىم نۇقتا قىلىپ، ئوتتۇرا، باشلانغۇچ مەكتەپلەردىكى ھەق ئېلىشنى يەنىمۇ ئىلگىرىلىگەن ھالدا قېلىپلاش-
تۇرۇش، شۇنىڭ بىلەن بىرگە جەمئىيەت مەكتەپلەرگە قالايمىقان سېلىق سالىدىغان ئەھۋاللارنى تۈزىتىش
كېرەك. دېھقانلاردىن قالايمىقان ھەق ئېلىش، دېھقانلارغا قالايمىقان سېلىق سېلىش ئەھۋالىنى تۈزەش
خىزمىتىدە، ئالاقىدار بەلگىلىمىلەرگە ئاساسەن، ئەمەلدىن قالدۇرۇشقا بۇيرۇق چۈشۈرۈلگەن ھەق ئېلىش
تۈرلىرىنىڭ ئەمەلىيلىشىشىنى داۋاملىق ياخشى تۇتۇش، تۈرلۈك باھانە-سەۋەبلەر بىلەن دېھقانلاردىن مەبلەغ
يىغىپ، ھەق ئېلىپ، دېھقانلارنىڭ سېلىقىنى باشقا يوللار بىلەن ئېغىرلاشتۇرۇۋېتىدىغان ناتوغرا ئىستىللارنى
قەتئىي تۈگىتىش لازىم. قانۇنسىز ۋاسىتىلەرنى قوللىنىپ دېھقانلاردىن قالايمىقان ھەق ئالغان، دېھقانلارغا
قالايمىقان سېلىق سالغانلارنى قانۇن بويىچە قاتتىق جازالاش كېرەك.
خامچوتنىڭ سىرتىدىكى مەبلەغنى ئەستايىدىل ئېنىقلاپ،"كىچىك خەزىنە"لەرنى داۋاملىق ئېنىقلاش
لازىم. خامچۇتنىڭ سىرتىدىكى مەبلەغنى باشقۇرۇشنى كۈچەيتىپ، خامچوتنىڭ ئىچىدىكى مەبلەغنى خامچۇت-
نىڭ سىرتىغا يۆتكىۋېتىشنى قەتئىي توسۇش كېرەك. ئىنتىزامنى رەتكە سېلىپ، باشقۇرۇشنى قېلىپلاشتۇرۇپ،
نازارەتچىلىكنى كۈچەيتىش لازىم. ئومۇمنىڭ پۇلىنى شەخسىي نامدا ئامانەت قويۇش، ئومۇمنى زىيانغا
ئۇچرىتىش ھېسابىغا شەخسىي پايدا ئېلىش، ئومۇمنىڭكىنى خۇسۇسىنىڭ قىلىۋېلىش، بۇزۇپ- چېچىپ ئىسراپ
قىلىش قاتارلىق قانۇن-ئىنتىزامغا خىلاپ قىلمىشلارنى قاتتىق بىر تەرەپ قىلىش كېرەك.
ھەرقايسى تارماقلار، ھەرقايسى كەسىپلەر بۇ يىللىق ئىستىل تۈزىتىشنىڭ نىشانى ۋە مۇھىم نۇقتىسىنى
بەلگىلەپ، ئۆزىدە ساقلىنىۋاتقان گەۋدىلىك ناتوغرا ئىستىللارنى تۈزىتىشى لازىم. ئەدلىيە ئورگانلىرى، مەمۇرىي
قانۇن ئىجرا قىلىش ئورگانلىرىدا ساقلىنىۋاتقان ھوقۇقىدىن پايدىلىنىپ قاقتى-سوقتى قىلىش، شەخسىي
مەنپەئەتنى دەپ قانۇنسىزلىق قىلىش مەسىلىلىرىنى شۇنىڭدەك ئاممىۋى مۇلازىمەتچىلىك كەسىپلىرىدە
ساقلىنىۋاتقان خىزمەت ھوقۇقىدىن پايدىلىنىپ شەخسىي پايدا ئالىدىغان ناتوغرا ئىستىللارنى نۇقتىلىق ھەل
قىلىش لازىم. بۇ ئىككى سىستېمىدىكى تارماقلار ۋە كەسىپلەر كونكرېت نىشان ۋە تەدبىرنى تۈزۈپ چىقىپ،
ئىستىل تۈزىتىش خىزمىتىدە يېڭى بۆسۈش ھاسىل قىلىشى لازىم.
قانۇننىڭ ئىجرا قىلىنىشى ئۈستىدىن نازارەت قىلىش نازارەتچىلىكنى كۈچەيتىشتىكى بىر تۈرلۈك
كۈچلۈك تەدبىر. بۇ يىل ھەر دەرىجىلىك ئىنتىزام تەكشۈرۈش، رېۋىزىيە ئورگانلىرى پارتىيە مەركىزىي
كومىتېتى، گوۋۇيۈەننىڭ ئىقتىسادىي تەرتىپنى رەتكە سېلىش، مالىيە-ئىقتىساد ئىنتىزامىنى چىڭىتىش توغرىسى-
دىكى زور سىياسەت ۋە تەدبىرىنى ئىزچىل ئەمەلىيلەشتۈرۈشنى يېقىندىن چۆرىدىگەن ھالدا، نۆۋەتتە
ساقلىنىۋاتقان مالىيە-ئىقتىساد ئىنتىزامى بوشاپ كېتىش، ئىقتىسادىي تەرتىپ قالايمىقان بولۇشتەك گەۋدىلىك
مەسىلىلەرنى كۆزدە تۇتۇپ، قانۇننىڭ ئىجرا قىلىنىشى ئۈستىدىكى نازارەتچىلىك كۈچىنى ئاشۇرۇپ،
مەركىزىي ئىقتىسادىي خىزمەت يىغىنىدا ئوتتۇرىغا قويۇلغان تۈرلۈك ۋەزىپىلەرنىڭ ئورۇندىلىشىغا كاپالەتلىك
قىلىشى، سوتسىيالىستىك بازار ئىگىلىكىنىڭ يېڭى قائىدە، يېڭى تەرتىپىنىڭ .بەرپا قىلىنىشىنى ئىلگىرى
سۈرۈشى لازىم.
پارتىيە ئىچىدىكى نازارەتچىلىك مېخانىزمىنى يەنىمۇ كۈچەيتىش ۋە مۇكەممەللەشتۈرۈش كېرەك.
مەركەزنىڭ رەھبىرىي كادىرلارغا قاتتىق تەلەپ قويۇش، رەھبىرىي كادىرلارنى قاتتىق باشقۇرۇش، قاتتىق
نازارەت قىلىش كېرەك دېگەن تەلىپىنىڭ روھىغا ئاساسەن، پارتىيىنىڭ ئىنتىزام تەكشۈرۈش كومىتېتلىرىنىڭ
پارتىيە - ھۆكۈمەت رەھبىرىي كادىرلىرى، بولۇپمۇ ئۆلكە، مىنىستىر دەرىجىلىك رەھبىرىي كادىرلار ئۈستىدىن
نازارەت قىلىشتىن ئىبارەت فۇنكسىيىلىك رولىنى يەنىمۇ ئىلگىرىلىگەن ھالدا جارى قىلدۇرۇش ئۈچۈن، پارتىيە
مەركىزىي كومىتېتىنىڭ تەستىقلىشى ئارقىلىق، پارتىيىنىڭ ئىنتىزام تەكشۈرۈش كومىتېتىنىڭ ھازىرقى
رەھبەرلىك تۈزۈلمىسىدە چىڭ تۈرۇش شەرتى ئاستىدا تۆۋەندىكى بىرنەچچە تۈرلۈك تۈزۈم قايتا تەكىتلىنىدۇ
ۋە ئورنىتىلىدۇ.
پارتىيە 13- نۆۋەتلىك مەركىزىي كومىتېتىنىڭ 6- ئومۇمىي يىغىنىدا ماقۇللانغان "جۇڭگو كومپارتى-
يىسى مەركىزىي كومىتېتىنىڭ پارتىيىنىڭ خەلق ئاممىسى بىلەن بولغان ئالاقىسىنى كۈچەيتىش توغرىسىدىكى
قارارى"دىكى مۇناسىۋەتلىك بەلگىلىمىلەرنىڭ روھى بويىچە، مەركىزىي ئىنتىزام تەكشۈرۈش كومىتېتى
خىزمەت ئېھتىياجىغا ئاساسەن، مىنىستىر دەرىجىلىك كادىرلارنى جايلارغا ۋە تارماقلارغا تەكشۈرۈشكە تاللاپ
ئەۋەتىدۇ، ئۇلارنىڭ ۋەزىپىسى: ئۆلكە، ئاپتونوم رايون، بىۋاسىتە قاراشلىق شەھەر ۋە مەركەز، دۆلەت
ئورگانلىرىدىكى مىنىستىر، كومىتېت دەرىجىلىك رەھبەرلىك بەنزىلىرى ۋە ئۇلارنىڭ ئەزالىرىنىڭ پارتىيىنىڭ
لۇشيەن، فاڭجېن، سىياسەتلىرىنى ئىزچىل ئىجرا قىلىش ئەھۋالى شۇنىڭدەك ئۇلارنىڭ پاكلىق ئەھۋالىنى
ئىگەللەپ، مۇناسىۋەتلىك ئەھۋاللارنى بىۋاسىتە مەركىزىي ئىنتىزام تەكشۈرۈش كومىتېتىغا دوكلات قىلىدۇ،
مەركىزىي ئىنتىزام تەكشۈرۈش كومىتېتى بۇ ئەھۋاللارنى ۋاقتىدا پارتىيە مەركىزىي كومىتېتىغا دوكلات قىلىدۇ.
پارتىيىنىڭ يەرلىك ۋە تارماقلاردىكى ئىنتىزام تەكشۈرۈش كومىتېتلىرى (ئىنتىزام تەكشۈرۈش
گۇرۇپپىلىرى)، ئۆزى بىلەن تەڭ دەرىجىلىك پارتكوم (پارتگۇرۇپپا) نىڭ ياكى ئۇلارنىڭ ھەيئەتلىرىنىڭ پارتىيە
ئىنتىزامىغا خىلاپلىق قىلىش ئەھۋاللىرىنى بايقىسا، دەسلەپكى قەدەمدە تەكشۈرۈشكە ھوقۇقلۇق بولىدۇ ھەمدە
بىۋاسىتە يۇقىرى دەرىجىلىك ئىنتىزام تەكشۈرۈش كومىتېتلىرىغا دوكلات قىلىدۇ، ھەرقانداق تەشكىل ياكى
شەخسنىڭ بۇنىڭغا ئارىلىشىشىغا ياكى توسقۇنلۇق قىلىشىغا بولمايدۇ. ئەنزە تۇرغۇزۇپ تەكشۈرۈشكە تېگىش-
لىكلىرىنى ئالاقىدار بەلگىلىمە بويىچە تەستىقلىتىش كېرەك. ئىنتىزام تەكشۈرۈش كومىتېتلىرى (ئىنتىزام
تەكشۈرۈش گۇرۇپپىلىرى) بۇ خىل مەسىلىلەرگە يولۇقۇپ تۇرۇپمۇ دوكلات قىلمىسا، ۋەزىپىسىنى ئادا
قىلمىغان بولىدۇ، ئەھۋال ئېغىر بولغانلىرى سۈرۈشتە قىلىنىدۇ.
پارتىيىنىڭ يەرلىك ۋە تارماقلاردىكى ئىنتىزام تەكشۈرۈش كومىتېتلىرى (ئىنتىزام تەكشۈرۈش
گۇرۇپپىلىرى) ئۆزىدىن بىر دەرىجە تۆۋەن تۇرىدىغان پارتكوم (پارتگۇرۇپپا) ئەزالىرى ئۈستىدىن پاش
قىلىش ۋە شىكايەت قىلىش ماتېرىياللىرىنى تاپشۇرۇۋالغاندا، ئۆزىدىن بىر دەرىجە يۇقىرى ئىنتىزام تەكشۈرۈش
كومىتېتىغا دوكلات قىلىشى كېرەك، ھەرقانداق كىشىنىڭ تۇتۇپ قېلىش ياكى باستۇرۇپ قويۇشقا ھەققى
يوق. خىلاپلىق قىلغانلار بولىدىكەن، جاۋابكارلىقىنى سۈرۈشتۈرۈپ قاتتىق بىر تەرەپ قىلىش كېرەك.
ئومۇمەن جايلارنىڭ ۋە تارماقلارنىڭ ئاساسلىق رەھبىرىي كادىرلىقىغا ئۆستۈرۈلىدىغان، تەيىنلىنىدى-
غانلار بولسا، پارتىيىنىڭ تەشكىلات تارماقلىرى پارتكوم ( پارتگۇرۇپپا) نىڭ مۇزاكىرە قىلىپ قارار چىقىرىشىغا
سۇنۇشتىن ئىلگىرى ئۆزى بىلەن تەڭ دەرىجىلىك ئىنتىزام تەكشۈرۈش كومىتېتى (ئىنتىزام تەكشۈرۈش
گۇرۇپپىسى) نىڭ پىكرىنى ئېلىشى كېرەك.
ھەر دەرىجىلىك ئىنتىزام تەكشۈرۈش، رېۋىزىيە ئورگانلىرىنىڭ رەھبىرىي كادىرلىقى بويىچە نامزاتلىققا
كۆرسىتىش، ۋەزىپىگە تەيىنلەش ۋە ۋەزىپىسىدىن قالدۇرۇش، قوشۇمچە ۋەزىپە ئۆتەش، يۆتكەش ئىشىدا
ھەر دەرىجىلىك تەشكىلات تارماقلىرى ۋە كادىرلار ئىشلىرى تارماقلىرى ئالدى بىلەن يۇقىرى دەرىجىلىك
ئىنتىزام تەكشۈرۈش، رېۋىزىيە ئورگانلىرىنىڭ ماقۇللۇقىنى ئېلىشى كېرەك.
بۇ يىللىق ۋەزىپىنى ئورۇنداش ئۈچۈن، رەھبەرلىكنى كۈچەيتىش، پۇختا ئىشلەش لازىم. ھەر
دەرىجىلىك پارتىيە - ھۆكۈمەت رەھبەرلىرى بولۇپمۇ ئۆلكە، مىنىستىر دەرىجىلىك رەھبىرىي كادىرلار يولداش
دېڭ شياۋپىڭنىڭ "چىرىكلىكلەرنى بولۇپمۇ پارتىيىنىڭ يۇقىرى قاتلىمىدىكى چىرىكلىك ھادىسىلىرىنى
تۈگەتمىسەك، ھەقىقەتەن مەغلۇب بولۇش خەۋپى بار"لىقى توغرىسىدىكى سۆزىنىڭ روھىنى چوڭقۇر
چۈشىنىپ، "ئىككى قولدا تۇتۇش، ئىككىلا قول قاتتىق بولۇش" ستراتېگىيىلىك فاڭجېنىدا باشتىن - ئاخىر
چىڭ تۇرۇپ، چىرىكلىككە قارشى تۇرۇش خىزمىتىگە بولغان رەھبەرلىكنى ھەقىقىي كۈچەيتىشى كېرەك.
چىرىكلىككە قارشى تۇرۇش خىزمىتىگە رەھبەرلىك قىلىش مېخانىزمىنى ساغلاملاشتۇرۇش ۋە مۇكەممەللەشتۈ-
رۈش لازىم. ھەر دەرىجىلىك پارتىيە - ھۆكۈمەت رەھبىرىي ئورگانلىرى ۋە رەھبىرىي كادىرلىرى چىرىكلىككە
قارشى تۇرۇش خىزمىتىنى مۇھىم ئىشلار كۈن تەرتىپىگە قويۇپ، ئۆز رايونى، ئۆز تارمىقى، ئۆز ئورنىدىكى
چىرىكلىككە قارشى تۇرۇش كۈرىشى ۋە پارتىيە ئىستىلى قۇرۇلۇشى، پاكلىق قۇرۇلۇشى ۋەزىيىتىنى قەرەللىك
تەھلىل، مۇھاكىمە قىلىپ، ساقلانغان گەۋدىلىك مەسىلىلەرگە قارىتا تاقابىل تۇرۇش چارىسىنى ئوتتۇرىغا
قويۇشى كېرەك. بىخ خاراكتېرلىك، مايىلچان مەسىلىلەرنى، بولۇپمۇ ئىقتىسادىي ساھەدىكى يېڭى مەسىلىلەر-
نى بايقاشقا دىققەت قىلىپ، كۈچلۈك ئالدىنى ئېلىش تەدبىرلىرىنى قوللىنىپ، پاسسىپلىق، چىرىكلىك
ھادىسىلىرىنىڭ يۈز بېرىشىنى بېسىش لازىم.
بۇ يىللىق ۋەزىپىنى ئورۇنداش ئۈچۈن، چىرىكلىككە قارشى تۇرۇش، پاكلىقنى تەشەببۇس قىلىش
جەھەتتىكى تەشۋىقاتنىڭ كۈچىنى ئاشۇرۇش لازىم. گېزىت-ژۇرنال، تېلېۋىزىيە، رادىئو قاتارلىق خەۋەر
تارقىتىش ۋاسىتىلىرى ئارقىلىق، ھەم تىرىشچان، ھەم پاك، دەۋر روھىغا باي ئىجابىي تىپلارنى زور كۈچ
بىلەن تەشۋىق قىلىش بىلەن بىر ۋاقىتتا سەلبىي تىپلارنى تاللاپ پاش قىلىش كېرەك. جەمئىيەتتىكى
ھەرقايسى تەرەپلەرنىڭ كۈچىنى سەپەرۋەر قىلىپ، تۈرلۈك شەكىل ۋە ۋاسىتىلەرنى قوللىنىپ، تەشۋىقات،
تەربىيىنىڭ ئۈنۈمىنى ئۆستۈرۈشكە تىرىشىش لازىم.
- بۇ يىللىق ۋەزىپىنى ئورۇنداش ئۈچۈن، قانۇن -نىزام ۋە تۈزۈملەرنى ساغلاملاشتۇرۇپ، باشقۇرۇشنى
كۈچەيتىپ، رەھبىرىي كادىرلارنىڭ خىزمەت ھوقۇقىدىن قالايمىقان پايدىلىنىپ كېتىشىنىڭ ئالدىنى ئېلىش
جەھەتتىكى نازارەتچىلىك تۈزۈمىنى پەيدىنپەي مۇكەممەللەشتۈرۈش لازىم. ئىسلاھات ئېلىپ بېرىلغان، ئىشىك
ئېچىۋېتىلگەندىن بۇيان، بىرمۇنچە رايون ۋە تارماقلار مەمۇرىي ئىشلارنى ئاشكارىلاش، ھوقۇقنى چەكلەش
قاتارلىق جەھەتلەردە بىرمۇنچە ياخشى تەجرىبىلەرنى توپلاپ، ئۈنۈم بېرىدىغان بەزى تۈزۈملەرنى خۇلاسىلەپ
چىقىپ كېڭەيتتى، ھەرقايسى رايون ۋە تارماقلار ئەمەلىي ئەھۋالىغا ئاساسەن بۇ تۈزۈملەرنى يەنىمۇ
ئىلگىرىلىگەن ھالدا مۇكەممەللەشتۈرۈشى ۋە كېڭەيتىشى كېرەك. مەمۇرىي ئىشلارنى ئاشكارىلاش تۈزۈمىنى
يولغا قويۇش لازىم. ئومۇمەن ئاشكارىلاشقا بولىدىغانلىكى ئىش بىجىرىش مەزمۇنى، ئىش بىجىرىش تەرتىپى
ۋە ئىشلارنىڭ نەتىجىسى، بولۇپمۇ ئاممىنىڭ مەنپەئىتى بىلەن بىۋاسىتە مۇناسىۋەتلىك مالىيە ئىشلىرى قاتارلىق
ئىشلارنى ئاشكارىلاپ، ئاممىنىڭ نازارەت قىلىشىغا ئوڭايلىق يارىتىپ بېرىش كېرەك. مۇناسىۋەتلىك ھوقۇق
چەكلەش تۈزۈمىنى ئورنىتىش لازىم. كادىر ئالماشتۇرۇش تۈزۈمىنى يولغا قويۇپ، بىرەر جاي ياكى تارماقتا
ئىشلىگەن ۋاقتى ئۇزاقراق بولۇپ كەتكەن رەھبىرىي كادىرلارنى بەلگىلىمە بويىچە قەرەللىك ئالماشتۇرۇپ
تۇرۇش كېرەك؛ خىزمەت ھوقۇقىدىن قالايمىقان پايدىلىنىش، ھوقۇق-پۇل سودىسى ئاسانراق يۈز بېرىدىغان
تارماقلاردا ھوقۇقنى پارچىلاش، مۇھىم ئىش ئورۇنلىرىدا نۆۋەتلىشىپ تۇرۇش قاتارلىق تۈزۈملەرنى نۇقتىدا
سىناق قىلىپ،كېيىنچە بارا-بارا كېڭەيتىش لازىم. ئىچكى قىسىمدىكى باشقۇرۇش تۈزۈمىنى مۇكەممەللەشتۈ-
رۈش كېرەك. ھەرقايسى تارماقلار، ھەرقايسى ئورۇنلار ئىچكى قىسىمدىكى باشقۇرۇش تۈزۈمىنى ئورنىتىشى
ۋە ساغلاملاشتۇرۇشى، شۇنىڭ بىلەن بىر ۋاقىتتا، تۈزۈمنىڭ ئىجرا قىلىنىش ئەھۋالى ئۈستىدىكى قەرەللىك
نازارەتچىلىك ۋە تەكشۈرۈشنى كۈچەيتىشى كېرەك، ئىچكى قىسىمدىكى باشقۇرۇش ئەھۋالى قالايمىقان
بولغانلاردىن تەرتىپكە سېلىش تەدبىرلىرىنى ئوتتۇرىغا قويۇپ، بەلگىلەنگەن مۇددەت ئىچىدە ياخشىلاشنى
تەلەپ قىلىش لازىم. ئىنتىزام تەكشۈرۈش، رېۋىزىيە ئورگانلىرى، مەمۇرىي قانۇن ئىجرا قىلىش ئورگانلىرى
ۋە ئەدلىيە ئورگانلىرى ئىشنى ئەنزىلەرنى تەكشۈرۈپ بىر تەرەپ قىلىش، مەخسۇس تۈر بويىچە تەكشۈرۈش،
قانۇننىڭ ئىجرا قىلىنىش ئەھۋالىنى نازارەت قىلىشتىن باشلاپ، مەسىلە كۆپرەك رايون ۋە تارماقلارنىڭ
رەھبەرلىك قىلىش ۋە باشقۇرۇش جەھەتتىكى ئاجىز ھالقا ۋە يوچۇقلىرىنى بايقاپ، ئۇلارنى ئۈنۈملۈك ئالدىنى
ئېلىش تەدبىرلىرىنى قوللىنىشقا بۇيرۇشى كېرەك.
بۇ يىللىق تۈرلۈك خىزمەتلەرنى ياخشى ئىشلەش ئۈچۈن، ھەر دەرىجىلىك ئىنتىزام تەكشۈرۈش،
رېۋىزىيە ئورگانلىرى ئىسلاھات روھى ئارقىلىق ئۆز قۇرۇلۇشىنى كۈچەيتىشى لازىم. ئىدىيىۋى-سىياسىي
قۇرۇلۇشقا يۈكسەك ئەھمىيەت بېرىپ، پۈتكۈل كادىرلارنى ماركسىزم- لېنىنىزم، ماۋ زېدۇڭ ئىدىيىسىنى
ئۆگىنىشكە، يولداش دېڭ شياۋپىڭنىڭ جۇڭگوچە سوتسىيالىزم قۇرۇش نەزەرىيىسىنى مەركىزىي مەزمۇن
قىلىپ ئۆگىنىشكە ئۇيۇشتۇرۇپ، شۇ ئارقىلىق كاللىنى قوراللاندۇرۇپ، خىزمەتلەرگە يېتەكچىلىك قىلىشى
لازىم. كەسپىي بىلىمنى تىرىشىپ ئۆگىنىپ، كەسپىي سەۋىيىسى ۋە خىزمەت ئىقتىدارىنى ئۈزلۈكسىز
ئۆستۈرۈپ، ئىنتىزام تەكشۈرۈش ۋە رېۋىزىيىدىن ئىبارەت ئىككى خىل فۇنكسىيىنى تولۇق يۈرگۈزۈشى كېرەك..
كەڭ ئىنتىزام تەكشۈرۈش، رېۋىزىيە كادىرلىرى خالىس تۆھپە قوشۇش، جاپا- مۇشەققەتكە چىداپ كۈرەش
قىلىش، قەتئىي ئىرادە بىلەن ئىلگىرىلەشتەك ئېسىل ئىستىلنى داۋاملىق جارى قىلدۇرۇپ، خىزمىتىنى
ساداقەتمەنلىك بىلەن ئىشلەپ، كەمتەر- ئېھتىياتچان بولۇپ، ئىنتىزام تەكشۈرۈش، رېۋىزىيە خىزمىتىدە
تىرىشىپ يېڭى ۋەزىيەت يارىتىشى لازىم.
تەرجىمە قىلغۇچىلار:
ئالىمجان سابىت
ئ‍ەخمەتجان ھوشۇر

ئەركىنجان
مەسئۇل مۇھەررىرلەر:
ئەخمەتجان ھوشۇر












