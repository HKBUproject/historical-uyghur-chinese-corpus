شەھەر باشلىقى مەسئۇل بولۇش تۈزۈمىنى
يولغا قويۇپ ، قوشۇمچە يېمەكلىكلەر
قۇرۇلۇشىنى ئوبدان تۇتايلى
لى پېڭ 
پارتىيە مەركىزىي كومىتېتى ۋە گوۋۇيۈەن يېزا خىزمىتىگە ئىزچىل ئەھمىيەت بېرىپ كەلدى، يېقىنقى
يىللاردا يېزا خىزمىتىنى كۈچەيتىش ئۈچۈن بىر قاتار تەدبىرلەرنى قوللاندى . پارتىيە مەركىزىي كومىتېتى
بۇلتۇر 10- ئايدا يېزا خىزمىتى يىغىنىنى چاقىرىپ ، بۇ يىلقى يېزا خىزمىتىنى ئورۇنلاشتۇردى . نۆۋەتتە
مەملىكىتىمىزنىڭ يېزا ئىگىلىك مەھسۇلاتلىرى ئىشلەپچىقىرىشى ۋە بازار تەمىناتى ۋەزىيىتى ئومۇمەن ياخشى.
يېزا ئىگىلىكىدىن ئۇدا بىرنەچچە يىل مول-ھوسۇل ئېلىندى، بۇلتۇر پاختا ، شېكەر ماتېرىياللىرىنىڭ مەھسۇلات
مىقدارى كېمەيگەندىن باشقا ، ئاشلىق ، ياغلىق زىرائەتلەر، گۆش ، ئۆي قۇشلىرى، تۇخۇم، سۇ مەھسۇلاتلىرى
قاتارلىقلارنىڭ مەھسۇلات مىقدارى ئاشتى ، قوشۇمچە يېمەكلىكلەر خىزمىتىدىمۇ كۆرۈنەرلىك نەتىجە قولغا
كەلدى. مەملىكىتىمىزنىڭ يېزا ئىگىلىك مەھسۇلاتلىرىنىڭ بولۇپمۇ يېمەكلىكلەر تەمىناتىنىڭ ئومۇمىي مىقدارى
ئۇزاقتىن بۇيانقى يېتىشمەسلىك ھالىتىدىن نىسبەتەن مول بولۇش ھالىتىگە ئۆتتى . بولۇپمۇ 1990-يىلى
دۆلەت ئاشلىق بويىچە مەخسۇس زاپاس تۈزۈمىنى ئورناتقاندىن بۇيان ، دۆلەت خېلى مىقداردا زاپاس ئاشلىق
ئىگىلەپ تۇردى . يېقىنقى يىللاردا ، ھەر دەرىجىلىك ھۆكۈمەتلەر قوشۇمچە يېمەكلىكلەر خىزمىتىگە ئىنتايىن
ئەھمىيەت بەردى . بازارنى يېزا ئىگىلىك ۋە قوشۇمچە كەسىپ مەھسۇلاتلىرى بىلەن تەمىنلەش ئەھۋالى
مۇقىم بولماقتا ، ئۇنىڭدىن چوڭ چاتاق چىقمايدۇ . بۇ ھەقتە ، كەڭ شەھەر-يېزا خەلقىنىڭ بىۋاسىتە تەسىراتى
بار، ئۇلار بۇنىڭغا بىر قەدەر رازى بولدى .
لېكىن ، بۇنداق ياخشى ۋەزىيەتتە ، بۇلتۇر 11- ئايدىن بۇيانقى بىر مەزگىل ۋاقىت ئىچىدە، قىسمەن
رايونلاردا ئاشلىق ، ياغ ۋە قوشۇمچە يېمەكلىكلەر تەمىناتى جەھەتتە بەزى مەسىلىلەرمۇ كېلىپ چىقتى .
جەنۇبتىكى بەزى جايلاردا گۈرۈچ باھاسىنىڭ ئۆرلەش ھەجمى چوڭراق بولدى ، بىر قىسىم چوڭ، ئوتتۇرا
شەھەرلەردە كۆكتاتنىڭ باھاسىمۇ زور ھەجىمدە ئۆرلەپ كېتىشكە يۈزلەندى. بۇ ئەھۋال قىسمەن رايونلاردىن
پۈتۈن مەملىكەتنىڭ كۆپ جايلىرىغا يېيىلىپ ، مال باھاسىنىڭ ئۆرلىشىگە سەۋەبچى بولدى . بۇ ھال شەھەر
ئاھالىسىدا خېلى چوڭ ئىنكاس قوزغىدى ، پارتىيە مەركىزىي كومىتېتى ۋە گوۋۇيۈەنمۇ بۇنىڭغا يۈكسەك
[ئىزاھ: بۇ ماقالە يولداش لى پېڭنىڭ 1994- يىل 1- ئاينىڭ 27- كۈنى مەملىكەتلىك قوشۇمچە يېمەكلىكلەر ۋە
ئاشلىق ، پاختا ، ياغ خىزمىتى يىغىنىدا سۆزلىگەن سۆزى .]
دەرىجىدە ئەھمىيەت بەردى . بىر مەزگىل خىزمەت ئىشلەپ ، ئومۇمىي جەھەتتىن تەڭشەش- تىزگىنلەشنى
كۈچەيتىش ، دۆلەت زاپاس قېلىپ ساقلىغان بىر قىسىم ئاشلىقنى بازارغا سېلىش ئارقىلىق ، ئاشلىق ، ياغلارنىڭ
بەك يۇقىرى ئۆرلەپ كەتكەن باھاسىمۇ چۈشتى، كۆكتاتنىڭ باھاسى ئۆرلەپ كېتىش يۈزلىنىشىمۇ تىزگىنلىۋې
لىندى . نېمە ئۈچۈن بۇنداق مەسىلىلەر كېلىپ چىقىدۇ، بۇ ھەقتە چوڭقۇر ئويلىنىپ كۆرۈشىمىز بەكلا
زۆرۈر ، بۇ مەسىلىلەرنىڭ كېلىپ چىقىشىدا كۆپ خىل سەۋەب بار، بازار سىستېمىسىنىڭ ساغلام بولماسلىقى
قاتارلىق ئوبيېكتىپ سەۋەبلەردىن باشقا ، مېنىڭچە، ھەر دەرىجىلىك رەھبەرلەرنىڭ باھا قويۇۋېتىلگەن يېڭى
ۋەزىيەتتە بازارنى ئومۇمىي جەھەتتىن تەڭشەش- تېزگىنلەش يەنىلا زۆرۈرمۇ ، زۆرۈر ئەمەسمۇ دېگەن مەسىلىدە
تونۇشىنىڭ ئېنىق بولماسلىقى ، تەجرىبىسىنىڭ يېتەرسىز بولۇشى بىزنىڭ قوبۇل قىلىشقا تېگىشلىك ئەڭ
چوڭ ساۋىقىمىز. سوتسىيالىستىك بازار ئىگىلىكىنى راۋاجلاندۇرۇش دېگەنلىك مال باھاسىنى پۈتۈنلەي مەيلىگە
قويۇۋېتىش دېگەنلىك ئەمەس . مەملىكىتىمىزنىڭ تەجرىبىسىمۇ ، چەت ئەللەرنىڭ تەجرىبىسىمۇ شۇنى ئىسپات
لىدىكى، مال باھاسىنىڭ زور ھەجىمدە ئۆرلەپ كېتىشى ئىسلاھاتقىمۇ ، تەرەققىياتقىمۇ پايدىسىز بولىدۇ .
بۇ قېتىمقى يىغىننىڭ مەقسىتى ئىدىيىۋى تونۇشنى بىرلىككە كەلتۈرۈپ ، تەجرىبە-ساۋاقلارنى يەكۈنلەپ
قوشۇمچە يېمەكلىكلەر ۋە ئاشلىق ، پاختا ، ياغ خىزمىتىنى سوتسىيالىستىك بازار ئىگىلىكى تۈزۈلمىسىنىڭ
تەلىپىگە ماسلاشتۇرۇش مەسىلىسىنى يەنىمۇ ئىلگىرىلەپ ھەل قىلىشتىن ئىبارەت .
1. ھەر دەرىجىلىك ھۆكۈمەتلەر خەلقنىڭ تورمۇشىغا ئىنتايىن كۆ
ڭۈل بۆلۈشى ۋە خەلقنىڭ تۇرمۇشىنى ياخشىلاشقا ئىنتايىن ئەھمىيەت
بېرىشى كېرەك .
مەملىكىتىمىزنى سوتسىيالىستىك زامانىۋىلاشقان قۇدرەتلىك مەملىكەت قېلىپ قۇرۇپ چىقىشقا قاراپ
ئالغا ئىلگىرىلىگەن تارىخىي جەرياندا ، بىز ئىقتىسادىي خىزمەتتە قورساق تويغۇزۇش ۋە قۇرۇلۇشتىن ئىبارەت .
ئىككى چوڭ ئىشنى ئوبدان تۇتۇشقا ئىزچىل ئەھمىيەت بېرىشىمىز ، ئىككىسىنىڭ مۇناسىۋىتىنى توغرا بىر
تەرەپ قىلىشىمىز لازىم. قورساق تويغۇزۇش مەسىلىسى، ئەينى ۋاقىتتا، خەلقنىڭ تۇرمۇش مەسىلىسى ، ھەر
دەرىجىلىك ھۆكۈمەتلەر ئوبدان تۇتۇشقا تېگىشلىك چوڭ ئىشتۇر. بىز مۇشۇ يۈكسەكلىكتە تۇرۇپ ئىدىيىۋى
تونۇشىمىزنى بىرلىككە كەلتۈرۈپ ، قوشۇمچە يېمەكلىكلەر ۋە ئاشلىق ، پاختا ، ياغ خىزمىتىنى تىرىشىپ ياخشى
ئشلەپ ، بازار تەمىناتىنىڭ مول بولۇشى ۋە باھانىڭ نىسپىي مۇقىم بولۇشىنى ساقلىشىمىز لازىم .
بىزنىڭ ھۆكۈمىتىمىز خەلقنىڭ ھۆكۈمىتى، خەلق ھۆكۈمىتى جان -دىل بىلەن خەلق ئۈچۈن خىزمەت
قىلىشنى ئۆزىگە مەقسەت قىلىدۇ. خەلق ئاممىسىنىڭ جانىجان مەنپەئىتىگە ھەر ۋاقىت كۆڭۈل بۆلۈپ تۇرۇش ،
دەرىجىلىك ھۆكۈمەتلىرىمىزنىڭ بۇرچى . ئاشلىق ، پاختا ، ياغ ۋە قوشۇمچە يېمەكلىكلەر كەڭ خەلق
ئاممىسىنىڭ ئاساسىي تۇرمۇش لازىمەتلىكلىرى . ئىلگىرى ، ئوتۇن ، گۈرۈچ ياغ ، تۈز، جياڭيۇ ، ئاچچىق سۇ
ۋە چاي ھەر كۈنى كەم بولسا بولمايدىغان نەرسىلەر، دېيىلەتتى، ئەمدى بۇنىڭغا يەنە كۆكتاتنى قوشۇش ،
كېرەك، قوشقاندىمۇ ئۇنى بىرىنچى ئورۇنغا قويۇش كېرەك. مەملىكىتىمىزدە شەھەر-يېزىلاردىكى كۆپ سانلىق
خەلق ئاممىسىنىڭ كىرىم سەۋىيىسى بىر قەدەر تۆۋەن ، يېمەكلىكلەرگە كەتكەن چىقىمنىڭ تۇرمۇش ئىستېمال
بۇيۇملىرىغا كەتكەن چىقىم ئىچىدە ئىگىلىگەن نىسبىتى بىر قەدەر يۇقىرى بولۇۋاتقان ھازىرقى ئەھۋالدا
ئاشلىق ، ياغ ، گۆش ، كۆكتات ، تۇخۇم ۋە سۇ مەھسۇلاتلىرى قاتارلىق ئاساسلىق يېمەكلىكلەرنىڭ باھاسى
كىشىلەرنىڭ ئىستېمال سەۋىيىسىگە بىۋاسىتە تەسىر يەتكۈزىدۇ. يېمەكلىكلەرنىڭ باھاسى بەك يۇقىرى بولۇپ
كەتسە، شەھەر-يېزا خەلقلىرىنىڭ ئاساسىي تۇرمۇش ئېھتىياجى ئۈچۈن چىقىم قىلىدىغان خىراجىتى كۆپىيىپ
كېتىدۇ - دە ، ئۇلارنىڭ باشقا جەھەتتىكى چىقىملىرىنى مۇقەررەر ئازايتىدۇ، بۇنىڭ بىلەن ئاھالىنىڭ ئەمەلىي
تۇرمۇش سەۋىيىسى تەسىرگە ئۇچرايدۇ . پارتىيىمىز ۋە ھۆكۈمىتىمىز خەلق مەنپەئىتىنىڭ ۋەكىلى بولغاچقا ،
خەلق تۇرمۇشىنى ئۈزلۈكسىز ياخشىلاشنى بارلىق خىزمەتلىرىنىڭ چىقىش نۇقتىسى ۋە ئاخىرقى مەقسىتى
قىلىشى كېرەك . خەلق بىزنى سايلىغانىكەن ، خەلق ئاممىسىنىڭ مەنپەئىتىنى قوغدىشىمىز كېرەك. يولداش
دېڭ شياۋپىڭ ئېيتقان "ئۈچكە پايدىلىق بولۇش"نىڭ مۇھىم بىرسى خەلقنىڭ تۇرمۇش سەۋىيىسىنى
ئۆستۈرۈشكە پايدىلىق بولۇشتىن ئىبارەت . ھەر دەرىجىلىك ھۆكۈمەتلەر ئالدى بىلەن تىرىشىپ پۈتكۈل
خەلىقنىڭ ئاساسىي تۇرمۇش ئېھتىياجىنى كاپالەتكە ئىگە قىلىشى ھەمدە مۇشۇ ئاساستا خەلق ئاممىسىنىڭ
تۇرمۇش سەۋىيىسىنى ئۈزلۈكسىز ئۆستۈرۈشى لازىم. خەلق ئاممىسى ھەممىدىن بەك كۆڭۈل بۆلۈۋاتقان
تۇرمۇش مەسىلىسىنى ئوبدان ھەل قىلغاندىلا ، خەلق ئاممىسى ئاندىن بىزنى ھىمايە قىلىدۇ، پارتىيە ۋە
ھۆكۈمەتنىك گېپى ئاندىن كۈچكە ئىگە بولىدۇ. قوشۇمچە يېمەكلىكلەر مەسىلىسى ۋە ئاشلىق ، پاختا، ياغقا
ئائىت ئىشلەپچىقىرىش ، تەمىنلەش مەسىلىسىنى ئوبدان ھەل قىلىش ھەقىقەتەن مۇھىم ئىش، ئۇنىڭغا
بىپەرۋالىق قىلىشقا ھەرگىز بولمايدۇ .
ئىسلاھات ، تەرەققىيات بىلەن مۇقىملىقنىڭ مۇناسىۋىتىنى توغرا بىر تەرەپ قىلىش قوشۇمچە يېمەكلىكى
ۋە ئاشلىق ، پاختا ، ياغ خىزمىتىنى ياخشى ئىشلەش ئۈچۈن ئەمەل قىلماي بولمايدىغان بىر پرىنسىپ
بولۇپ ھېسابلىنىدۇ. جەمئىيەتنىڭ مۇقىملىقىنى ساقلاش ئىسلاھاتنى چوڭقۇرلاشتۇرۇش ۋە تەرەققىياتنى
ئىلگىرى سۈرۈشنىڭ ئالدىنقى شەرتى، قوشۇمچە يېمەكلىكلەر ۋە ئاشلىق ، پاختا ، ياغ خىزمىتىنى ياخشى
ئىشلەش بولسا جەمئىيەتنىڭ مۇقىملىقىنى ساقلاش ئۈچۈن مۇھىم ئەھمىيەتكە ئىگە بولىدۇ. بۇ يىل
مەملىكىتىمىز ئىقتىسادىي تۈزۈلمە ئىسلاھاتىدا چوڭ قەدەم تاشلايدىغان بىر يىل . ئىسلاھاتنى ئوڭۇشلۈق
ئېلىپ بېرىش ئۈچۈن ، جەمئىيەتنىڭ مۇقىملىقىنى ۋە كىشىلەرنىڭ خاتىرجەملىكىنى ساقلاش زۆرۈر . مال
باھاسى زور ھەجىمدە ئۆرلەپ كەتسە ، كىشىلەرنىڭ ئەنسىزلىكى ۋە جەمئىيەتنىڭ ئامانسىزلىقىنى كەلتۈرىدۇ .
دە، ئىسلاھاتنىڭ ئوڭۇشلۇق ئېلىپ بېرىلىشىغا ، خەلق ئىگىلىكى تەرەققىياتىنىڭ ئومۇمىي ۋەزىيىتىگە تەسىر
يېتىپ قالىدۇ. كەڭ خەلق ئاممىسى ئىسلاھات ئېلىپ بېرىشتىكى ئاساسىي كۈچ ، خەلق ئاممىسىنىڭ
قوللىشىدىن ئايرىلغاندا ، ھەرقانداق ئىسلاھاتنى ۋۇجۇدقا چىقارغىلى بولمايدۇ . ھەممە تاۋارلار ئىچىدە، كەڭ
خەلق ئاممىسى ئاشلىق ، ياغ ، گۆش ، كۆكتات، تۇخۇم، سۈت ۋە سۇ مەھسۇلاتلىرى قاتارلىق ئاساسىي
يېمەكلىكلەرنىڭ باھاسىدا بولغان داۋالغۇشلارنى ئەڭ بىۋاسىتە ھېس قىلىشىدۇ. شۇڭا ، بىز چوقۇم ناھايىتى
زور كۈچ سەرپ قېلىپ ، ئاشلىق ، ياغ ۋە ئاساسىي قوشۇمچە يېمەكلىكلەرنىڭ باھاسىنىڭ نىسپىي مۇقىملىقىنى
ساقلاپ ، نۆۋەتتىكى تىنچ ئىتتىپاق بولغان ئىجتىمائىي ۋەزىيەتنى مۇستەھكەملىشىمىز ۋە ئالغا سۈرۈشىمىز
لازىم.
ئىسلاھاتنى چوڭقۇرلاشتۇرۇشتا شەھەر ۋە يېزىلاردىكى ھەرقايسى تەبىقە ئاممىسىنىڭ مەنپەئىتىگە تەڭ
ئېتىبار بېرىش كېرەك . ئىسلاھات كەڭ خەلق ئاممىسىنىڭ تۈپ مەنپەئىتىگە ئۇيغۇن ، كەڭ ئامما ھەقىقەتەن
ئون نەچچە يىللىق ئىسلاھاتتىن غايەت زور ئەمەلىي مەنپەئەت ئالدى . لېكىن ئىسلاھات جەريانىدا ، ھەممە
تەبىقە ، ھەممە كىشىنىڭ بىرلا ۋاقىتتا ئوخشاش مەنپەئەت ۋە نەپ ئالغىنى يوق ، بۇمۇ پاكىت . شۇڭا ، بىز
خىزمەتتە ، ۋاقتىنچە تۇرمۇشى تېخى پاراۋان بولمىغان، ھەتتا خېلى قىيىن بولۇۋاتقان ئاشۇ بىر قىسىم ئاممىغا
ئالاھىدە كۆڭۈل بۆلۈشىمىز لازىم. دېھقانلارنىڭ ئىشلەپچىقىرىشتىكى ئاكتىپلىقىنى يەنىمۇ قوزغاش ئۈچۈن
ئاشلىق ۋە پاختىنىڭ سېتىۋېلىش باھاسىنى مۇۋاپىق ئۆستۈرۈش زۆرۈر ، كەڭ دېھقانلارغا نىسبەتەن ئېيتقاندا،
بۇنىڭدىن نەپ ئالالايدۇ . لېكىن يېزا ئىگىلىك ۋە قوشۇمچە كەسىپ مەھسۇلاتلىرىنىڭ باھاسى ئۆسسە،
شەھەر-بازارلاردىكى بىر قىسىم كىرىمى تۆۋەن كىشىلەرنىڭ ، بولۇپمۇ ئىشلەپچىقىرىشى توختاپ قالغان ، يېرىم
توختاپ قالغان كارخانىلاردىكى ئىشچى- خىزمەتچىلەرنىڭ ، ئالىي مەكتەپ ، ئوتتۇرا مەكتەپ ۋە تېخنىكوملاردى
كى ئوقۇغۇچىلارنىڭ ، دەم ئېلىشقا ، پىنسىيىگە چىققانلارنىڭ، نامرات رايونلار ۋە ئاپەتكە ئۇچرىغان رايونلاردى
كى ئاممىنىڭ تۇرمۇشىغا مەلۇم دەرىجىدە تەسىر يېتىدۇ . ھەر دەرىجىلىك ھۆكۈمەتلەر كۈچلۈك تەدبىرلەرنى
قوللىنىپ ، تىرىشىپ خىزمەتنى ياخشى ئىشلەپ ، مۇشۇ كىرىمى تۆۋەنلەرنىڭ تۇرمۇشتىكى قىيىنچىلىقىنى
ھەقىقىي ھەل قېلىپ، بۇلارنىڭ ئاساسىي تۇرمۇش ئېھتىياجىنى كاپالەتكە ئىگە قىلىشى كېرەك
2. مال مەنبەسىنى تولۇق قېلىپ ، چوڭ ئوبوروت تۈزۈلمىسىنى بەرپا
قىلىش كېرەك 
ئشلەپچىقىرىشنى راۋاجلاندۇرۇش ، ئوبوروتنى جانلاندۇرۇش بازارنى قوشۇمچە يېمەكلىكلەر ۋە ئاشلىق
پاختا ، ياغ بىلەن تولۇق تەمىنلەش ، ئۇلارنىڭ باھاسىنىڭ نىسپىي مۇقىملىقىنى ساقلاشنىڭ تۈپ شەرتى.
قوشۇمچە يېمەكلىكلەر ۋە ئاشلىق ، پاختا ، ياغ تەمىناتىنى كاپالەتكە ئىگە قىلىشنىڭ ئاساسى ئىشلەپچىقىرىشنى
راۋاجلاندۇرۇشتا ، قوشۇمچە يېمەكلىكلەر قۇرۇلۇشى ئارقىلىق قوشۇمچە يېمەكلىكلەرنى كاپالەتلەندۈرۈش
كېرەك . تەبىئىي شارائىتنىڭ چەكلىمىسى تۈپەيلىدىن ، بىرەر رايون ياكى بىرەر شەھەرنىڭ ھەممە جەھەتتە
ئۆزىنى ئۆزى تەمىنلىيەلىشى ناھايىتى تەس . بازار تەمىناتىنىڭ تەكشى بولۇپ تۇرۇشىغا كاپالەتلىك قىلىش،
كۆكتات قىس مەزگىلدە تەمىناتنىڭ تولۇق بولماسلىقىنى تۈگىتىش ۋە كۆكتات تۈرلىرى قۇرۇلمىسىنى
ياخشىلاش ئۈچۈن ، ھەرقايسى جايلار بولۇپمۇ چوڭ ، ئوتتۇرا شەھەرلەر يىرىك ئىشلەپچىقىرىش ئىدىيىسىنى
تۇرغۇزۇپ ، زۆرۈر بولغان ئۆز- ئۆزىنى تەمىنلەش ئىقتىدارىنى ئاشۇرۇش بىلەن بىللە، رايونلار ئارا ھەمكارلىق
راۋاجلاندۇرۇپ ، بىرلىشىپ ئىشلەپچىقىرىش بازىسى قۇرۇش ئارقىلىق ، مۇقىم بولغان ئىشلەپچىقىرىش -
سېتىش مۇناسىۋىتىنى ئورنىتىشى كېرەك. ئادەتتىكى چاغلاردا ئەھمىيەت بەرمەي ، بازار تەمىناتىدا مەسىلە
كۆرۈلگەندە تەرەپ -تەرەپكە بېرىپ تالىشىپ سېتىۋېلىپ ، بازار باھاسىنىڭ ئۆرلىشىنى كەلتۈرىدىغان ئىشنى
ھەرگىز قىلماسلىق كېرەك. قوشۇمچە يېمەكلىكلەر ۋە ئاشلىق ، پاختا ، ياغلارنىڭ ئىشلەپچىقىرىش بازىلىرىنى
قۇرۇشتا ، ھەرقايسى جايلار مەخسۇس مەبلەغ ئاجرىتىپ ، سېلىنمىنى كۆپەيتىپ ، قۇرۇش قەدىمىنى تېزلىتىشى ،
كېرەك . ئىشلەپچىقىرىش بازىلىرىنى قۇرۇشتا ، زامانىۋى پەن- تېخنىكىنى قوللىنىش كېرەك . مەسىلەن ، سۇلياۋ
يوپۇق بىلەن چوڭ كەپە ياساش ، شاخ- پاخاللارنى يەم- خەشەك قېلىپ قىغ- تېزەك ئورنىدا ئېتىزغا قايتۇرۇش ،
چاچرىتىپ سۇغىرىش-ياغدۇرۇپ سۇغىرىش ، چوشقا بېقىش ، توخۇ بېقىش ۋە سۇ مەھسۇلاتلىرىنى بېقىشنى
ماشىنىلاشتۇرۇش ، ئارىلاشما يەم- خەشەك ئىشلەش ، قوياش ئېنېرگىيىسىدىن پايدىلىنىش ، شۇنىڭدەك مەملىكى
تىمىزنىڭ باشقا جايلىرىدىن ۋە چەت ئەللەردىن سۈپەتلىك ئۇرۇقلارنى كىرگۈزۈش قاتارلىق ئىشلارنى كەڭ
تۈردە ئومۇملاشتۇرۇش كېرەك ، پەن- تېخنىكىنى تەرەققىي قىلدۇرۇشقا تايىنىپ ، مەھسۇلاتنى ئاشۇرۇپ ،
سۈپەتنى ئۆستۈرۈپ ، تەننەرخنى تۆۋەنلىتىپ ، ئۈنۈمنى ياخشىلاش كېرەك.
ئشلەپچىقىرىشنى زور كۈچ بىلەن راۋاجلاندۇرۇش ئاساسىدا ، تاۋارلارنىڭ چوڭ ئوبوروت تۈزۈلمىسىنى
بەرپا قېلىپ ، ئوبوروتنى جانلاندۇرۇپ ، ئومۇمىي مىقدار جەھەتتىن تەڭپۇڭ ، مال ئوبوروتى راۋان ، باشقۇرۇش
جانلىق بولغان ھەرىكەت مېخانىزمىنى شەكىللەندۈرۈش لازىم. پۈتۈن مەملىكەت مىقياسىدىن ئېلىپ ئېيتقاندا،
ھازىرقى مەسىلە مال مەنبەسىنىڭ يوقلۇقىدا ئەمەس ، بەلكى مالنى سېتىلىدىغان جايلارغا ۋاقتىدا توشۇپ
ئاپىرىپ بېرەلمەسلىكتە ، بۇنىڭ ئارقىسىدا ئىشلەپچىقىرىلىدىغان جايلاردا سېتىلالماي بېسىلىپ قېلىش بىلەن
سېتىلىدىغان جايلاردا قىسچىلىق يۈز بېرىش ئەھۋاللىرى بىللە مەۋجۇت بولۇپ تۇرىدىغان ۋەزىيەت
شەكىللىنىپ قالدى. يەرلىك ھۆكۈمەتلەر توشۇش، ساقلاش ، يېپيېڭى بولۇشىغا كاپالەتلىك قىلىش قاتارلىق 
ئوبوروتنىڭ ئاساسىي مۇئەسسەسەلىرى قۇرۇلۇشىغا ئەھمىيەت بېرىپ، جەنۇبنىڭ كۆكتاتلىرىنى شىمالغا
يۆتكەش ، شىمالنىڭ ئاشلىقىنى جەنۇبقا يۆتكەش ۋە ئوتتۇرا تۈزلەڭلىكتىكى ئاشلىقنى غەرېكە يۆتكەشكە
ئوڭايلىق تۇغدۇرۇپ بېرىشى كېرەك ، مال ئوبوروتى ھەقىقىي راۋان بولسۇن ، ئىشلەپچىقىرىلىدىغان جايلار
بىلەن سېتىلىدىغان جايلار زىچ باغلانسۇن ، دېھقانچىلىق مىنىسترلىكى <#مىنىستىرلىكى#>، ئىچكى سودا مىنىسترلىكى <#مىنىستىرلىكى#> ۋە
ھەرقايسى ئالاقىدار تارماقلار قوشۇمچە يېمەكلىكلەر قۇرۇلۇشىنى داۋاملىق ئوبدان تۇتۇشى، ئۇنىڭغا مەبلەغ،
تېخنىكا ۋە ماددىي ئەشيا قاتارلىق جەھەتلەردىن داۋاملىق ياردەم بېرىشى كېرەك . يەرلىك ھۆكۈمەتلەر يەنىمۇ
ئىلگىرىلىگەن ھالدا ئوبوروتىدىكى تۈرلۈك توسالغۇلارنى سۈپۈرۈپ تاشلىشى ، پويىز، ئاپتوبۇسلاردا بۇلاڭچىلىق
قىلىدىغان ۋە يولنى توسۇپ قاقتى-سوقتى قىلىدىغان بۇزۇقلارغا قاتتىق زەربە بېرىشى كېرەك. ئۆلكىلىك
ھۆكۈمەتنىڭ تەستىقى بىلەن قۇرۇلغان ئىنتايىن ئاز ساندىكى زۆرۈر تەكشۈرۈش پونكىتلىرىدىن باشقا تۈرلۈك
"چازا"لارنىڭ ھەممىسى ئەمەلدىن قالدۇرۇلۇشى كېرەك. تۆمۈريول ، قاتناش تارماقلىرى يېزا ئىگىلىك
مەھسۇلاتلىرىنى توشۇش ئىشىنى پىلانغا كىرگۈزۈپ ئالدى بىلەن ئورۇنلاشتۇرۇشى لازىم. چوڭ، ئوتتۇرا
- شەھەرلەر شەرت-شارائىت يارىتىپ چەت جايلارنىڭ كۆكتاتلىرىنىڭ شەھەرگە كىرىپ سىتېلىشىنى <#سېتىلىشىنى#> جەلپ
قىلىشى، بىخەتەرلىكىنى كاپالەتلەندۈرۈشى، سودىدا ئادىل بولۇشنى ئىشقا ئاشۇرۇشى كېرەك.
3. يېزا ئىگىلىك ۋە قوشۇمچە كەسىپ مەھسۇلاتلىرى بازىرىنى
ئوبدان قۇرۇپ چىقىش، بازارنى يەنىمۇ ياخشى باشقۇرۇش كېرەك
قوشۇمچە يېمەكلىكلەر ۋە ئاشلىق ، ياغلارنى ئىشلەپچىقىرىش ۋە تەمىنلەش خىزمىتىنى ياخشى ئىشلەش
ئۈچۈن ، بازار قۇرۇلۇشىغا ئەھمىيەت بېرىپ، توپ سېتىش بازارلىرى مەركەز قىلىنغان ، يېزا ئىگىلىك ۋە
قوشۇمچە كەسىپ مەھسۇلاتلىرى بازىرى بىلەن پارچە سېتىش سودىسى بىرلەشتۈرۈلگەن بازارلار تورىنى
بەرپا قىلىش كېرەك. بۇ ، بەزى چوڭ ، ئوتتۇرا شەھەرلەرنىڭ يېقىنقى يىللاردىن بۇيان قوشۇمچە يېمەكلىكلەر
قۇرۇلۇشىنى تۇتۇشتىكى مۇھىم بىر تەجرىبىسى. ھازىر مەملىكەت بويىچە خېلى كۆپ توپ سېتىش بازىرى
بارلىققا كېلىپ ئىجابىي رول ئوينىدى . لېكىن ، ئومۇمەن ئېيتقاندا ، يېزا ئىگىلىك مەھسۇلاتلىرى بازارلىرىنىڭ
قۇرۇلۇشى ئىقتىسادىي تەرەققىيات ۋە خەلق تۇرمۇشىنىڭ تەلىپىگە ھېلىمۇ ماس كەلمەيۋاتىدۇ، بۇنىڭدا قىلىشقا
تېگىشلىك يەنە نى-نى ئىشلار بار . ھەر دەرىجىلىك ھۆكۈمەتلەر ھازىر بار توپ سېتىش بازارلىرىنى پىلانلىق
ھالدا ئۆزگەرتىشى، كېڭەيتىپ قۇرۇشى ۋە مۇكەممەللەشتۈرۈشى، شۇنداقلا يېزا ئىگىلىك مەھسۇلاتلىرى
بويىچە بەزى رايون خاراكتېرلىك توپ سېتىش بازارلىرىنى يېڭىدىن قۇرۇپ چىقىشى لازىم. دۆلەت پىلان
بويىچە بۇندىن كېيىنكى بىر نەچچە يىللاردا نۇقتىلىق ئىشلەپچىقىرىش رايونلىرىدا ۋە نۇقتىلىق شەھەرلەردە
يېزا ئىگىلىك مەھسۇلاتلىرى بويىچە بىرقانچە مەركىزىي توپ سېتىش بازارلىرىنى قۇرماقچى بولۇۋاتىدۇ .
مەركىزىي توپ سېتىش بازارلىرى بىلەن رايون خاراكتېرلىك ، يەرلىك خاراكتېرلىك توپ سېتىش بازارلىرى
بىرلەشتۈرۈلگەن توپ سېتىش بازارلىرى تورىنى بەرپا قىلىش ئارقىلىق ، مەملىكەت بويىچە بىرلىككە كەلگەن
بازارنىڭ شەكىللىنىشى ئىلگىرى سۈرۈلۈپ ، مەملىكەت مىقياسىدا تاۋارلارنىڭ چوڭ ئوبوروتى ئىشقا ئاشۇرۇلى
دۇ.
تىجارەت قويۇۋېتىلگەن شارائىتتا ، ھەر دەرىجىلىك ھۆكۈمەتلەر بازارنى باشقۇرۇشنى كۈچەيتىشكە
ئالاھىدە ئەھمىيەت بېرىشى لازىم. تىجارەتنى قويۇۋېتىش ، جانلاندۇرۇش دېگەنلىك ئۇنى باشقۇرماي مەيلىگە
قويۇۋېتىش دېگەنلىك ئەمەس . ئىشلەپچىقىرىش ۋە سېتىش جەھەتتىكى ئالاھىدىلىكتىن قارىغاندا ، يېزا
ئىگىلىك ۋە قوشۇمچە كەسىپ مەھسۇلاتلىرى بولۇپمۇ قوشۇمچە يېمەكلىكلەر ھەم خېيىم - خەتەر كۆپ
ئۇچرايدىغان كەسىپلەرگە تەۋە مەھسۇلاتلار ، ھەم خەلقنىڭ تۇرمۇشىغا بىۋاسىتە مۇناسىۋەتلىك ئىنتايىن مۇھىم
تاۋارلار ، شۇنداقلا بازاردىكى سەزگۈر تاۋارلاردۇر ، يالغۇز بازارنىڭ ستىخىيىلىك تەڭشىشىگە تايىنىپلا
ئۇلارنىڭ مۇقىملىقىنى ساقلاش ناھايىتى تەس بولىدۇ. تىجارەت قويۇۋېتىلگەن ، جانلاندۇرۇلغانسىرى ، بازارنى
باشقۇرۇشنى شۇنچە كۈچەيتىش لازىم----
بازاردىكى سودىلىشىش تۈزۈمى ئىزىغا چۈشۈرۈلمىگەچكە ، بازار تەرتىپى قالايمىقان بولۇپ ، ھەر خىل
ناتوغرا سودا- سېتىق ھەرىكەتلىرى ساقلانماقتا ، بۇ نۆۋەتتە نۇرغۇن رايونلار ۋە چوڭ ، ئوتتۇرا شەھەرلەر
يېزا ئىگىلىك مەھسۇلاتى بازارلىرى قۇرۇلۇشىدا دۇچ كېلىۋاتقان گەۋدىلىك مەسىلىدۇر. ساغلام بولمىغان
بۇ ئامىللار بازار سودىسىنىڭ نورمال ئېلىپ بېرىلىشىغا ئېغىر دەرىجىدە تەسىر يەتكۈزمەكتە ، شۇڭا ئۈنۈملۈك
تەدبىرلەرنى قوللىنىپ ، بۇ مەسىلىنى ئەستايىدىل ھەل قىلىش كېرەك. بازارغا زومىگەرلىك قىلغان ، مال
باھاسىنى ھە-ھۇ بىلەن ئۆرلىتىۋەتكەن ، ناچار ، يالغان ماللارنى ئارىلاشتۇرۇپ ساتقان ، ئالدامچىلىق قېلىپ
باشقىلارغا زىيان يەتكۈزگەن قانۇنسىز ئۇنسۇرلار ۋە قانۇنسىز ھەرىكەتلەرگە قاتتىق زەربە بېرىش كېرەك.
تىجارەت ھالقىلىرىنى ئازايتىپ ، ئىشلەپچىقارغۇچى بىلەن ئىستېمالچىلارنى ھەقىقىي مەنپەئەتكە ئىگە قىلىش
كېرەك . سودا-سانائەت ، جامائەت خەۋپسىزلىكى ، مال باھاسى ، قاتناش تارماقلىرى زىچ ماسلىشىپ ، بىردەك
ھەرىكەتكە كېلىپ ، بازارنىڭ سودا تەرتىپىنى جەزمەن كۆرۈنەرلىك دەرىجىدە ياخشىلىشى ۋە ئۇنى ئۇزاققىچە
داۋاملاشتۇرۇشى كېرەك.
4. ئومۇمىي جەھەتتىن تەڭشەش - تىزگىنلەشنىڭ كۈچلۈك ۋاسىتىسىنى
ئىگىلەش كېرەك
بازار ئىگىلىكىنىڭ پىشىپ يېتىلىش دەرىجىسى ئومۇمىي جەھەتتىن تەڭشەش- تىزگىنلەش بىلەن زىچ
مۇناسىۋەتلىك . پىشىپ يېتىلگەن بازار ئىگىلىكى تۈزۈمىدە ئىقتىسادىي تەرەققىيات تەلىپىگە ئۇيغۇن بولغان ،
ئايلىنىشى ئۈنۈملۈك بولغان ئومۇمىي جەھەتتىن تەڭشەش- تىزگىنلەش مىخانىزمىنى ئورنىتىش كېرەك.
باھانىڭ قويۇۋېتىلىشى تامامەن توغرا ، ئەمما ھەرقانداق ۋاقىتتا ئومۇمىي جەھەتتىن تەڭشەش- تىزگىنلەشنى
بوشاشتۇرۇپ قويۇشقا بولمايدۇ . بۇنداق ئومۇمىي جەھەتتىن تەڭشەش- تىزگىنلەشتە ئاساسەن ئىقتىسادىي
ۋاسىتە ۋە قانۇن ۋاسىتىسى قوللىنىلىدۇ، زۆرۈر تېپىلغاندا مەمۇرىي ۋاستىمۇ قوللىنىلىدۇ. نۆۋەتتە ، مەملىكىتى
مىزنىڭ يېزا ئىگىلىك مەھسۇلاتلىرى بازىرىنى تەڭشەپ تىزگىنلىشىدە ئاساسەن مۇنداق ئۈچ ئىشنى ياخشى
تۇتۇپ ئىشلەش كېرەك.
بىرىنچى ، ئاشلىق ، پاختا ، ماي ، گۆش ، شېكەر قاتارلىق ئاساسلىق يېزا ئىگىلىك مەھسۇلاتلىرىدا زاپاس
تۈزۈمىنى بەرپا قىلىش كېرەك. يېزا ئىگىلىك مەھسۇلاتلىرى ھاۋا كىلىماتىنىڭ تەسىرىگە ئۇچرىغاچقا ،
مەھسۇلات بەزىدە ئازىيىپ كېتىدۇ، بەزىدە كۆپىيىپ قالىدۇ، شۇڭا مۇۋاپىق زاپاس تۈزۈمىنى ئورنىتىش،
ھوسۇل ئالغاندا ساقلاپ قويۇش ، ئازلاپ كەتكەندە بازارغا سېلىش بازارنىڭ تەمىنلەش بىلەن تەلەپ
ئوتتۇرىسىدىكى تەڭپۇڭلۇقىدا ئىنتايىن زۆرۈر. بۇ قېتىم ئاشلىق باھاسىدا بولغان داۋالغۇش دىققىتىمىزنى
تارتتى، "ئاشلىق بولسىلا ، كۆڭۈل توق تۇرىدۇ"كەن ، بۇ ئاشلىق زاپىسى تۈزۈمىنىڭ ئىنتايىن مۇھىملىقىنى
چۈشەندۈرىدۇ. ئاشلىق تۇرمۇش لازىمەتلىكىدۇر، ئاشلىق باھاسىنىڭ چېتىلىش دائىرىسى ناھايىتى كەڭ.
ئاشلىق باھاسىنىڭ زور ھەجىمدە ئېشىشى مۇقەررەر ھالدا باشقا تاۋارلارنىڭ باھاسىنىڭ ئېشىشىنى كەلتۈرۈپ
چىقىرىدۇ . يېتەرلىك ئاشلىق زاپىسىغا ئىگە بولساقلا ، مال باھاسىنى تىزگىنلەش ئىقتىدارىغا ئىگە بولالايمىز .
بۇ قېتىم دۆلەت ئاشلىق زاپىسى ئىدارىسى ئانچە جىق بولمىغان ئاشلىقنى تۆكمە قېلىپ سېتىپ ، مەملىكەت
بويىچە ئاشلىقنىڭ باھاسىنى چۈشۈردى . چوقۇم قەتئىي نىيەتكە كېلىپ مەركەزدە ۋە رايونلاردا ئاشلىق
پاختا ، ماي ، گۆش ، شېكەر زاپىسى تۈزۈمىنى ئورنىتىش كېرەك. زاپاس باشقۇرۇش ئۇسۇلىنى ۋە ئىشلىتىش
ئۇسۇلىنى يەنىمۇ ئىلگىرىلىگەن ھالدا مۇكەممەللەشتۈرۈپ ، سىياسەت خاراكتېرىدىكى زاپاس بىلەن تىجارەت
خاراكتېرىدىكى ئوبوروت قالدۇقىنى ئايرىۋېتىش كېرەك.
ئىككىنچى ، ئاشلىق ۋە قوشۇمچە يېمەكلىك خېيىم-خەتەر فوندىنى بەرپا قىلىش كېرەك . بۇ مەسىلە
بۇلتۇر مەركىزىي يېزا خىزمەت يىغىنىدا ۋە مەملىكەتلىك "قوشۇمچە يېمەكلىكلەر" قۇرۇلۇشى يىغىنىدا
بەلگىلەنگەن بولۇپ ، مەركەز ۋە جايلاردىن قىسقارتىلىپ قالغان ئاشلىق ، گۆش ، كۆكتات قاتارلىق قوشۇمچە
يېمەكلىكلەرگە بېرىلىدىغان قوشۇمچە ياردەم پۇلىنىڭ ھەممىسىنى ئاشلىق ۋە قوشۇمچە يېمەكلىك خېيىم-خە
تەر فوندىنى بەرپا قىلىشقا ئىشلىتىش كېرەك ، يەنە باشقا تەرەپلەردىن ئاز-تولا مەبلەغ توپلاپ ، مۇئەييەن
كۆلەم ھاسىل قىلىش كېرەك دەپ بىكىتىلدى . خېيىم- خەتەر فوندىدا بىر خىل مېخانىزم شەكىللەندۈرۈپ
ئۇنى دومىلىتىپ ئىشلىتىپ ، ئۈزلۈكسىز تۈردە كۆپەيتىپ تۇرۇش كېرەك . خېيىم- خەتەر فوندى ئاساسەن
بازارنىڭ مال باھاسىنى تىزگىنلەشكە ۋە ئىشلەپچىقارغۇچىلارنىڭ مەنپەئىتىنى قوغداشقا ئىشلىتىلىدۇ .
ئۈچىنچى ، يېزا ئىگىلىك مەھسۇلاتلىرى بازىرىنى نازارەت قىلىش ، تېزگىنلەش سىستېمىسىنى بەرپا
قېلىپ ، يېزا ئىگىلىك مەھسۇلاتلىرى ئۇچۇر تورى قۇرۇلۇشىنى كۈچەيتىش كېرەك. ئۇچۇر خىزمىتى ياخشى
ئىشلەنسە، ئىشلەپچىقىرىشنى ئىلگىرى سۈرۈپ ، خەلقنى ئەمىن تاپقۇزۇشقا پايدىلىق . توغرا ئۇچۇر ھۆكۈمەتنىڭ
ئۈنۈملۈك بولغان ئومۇمىي جەھەتتىن تەڭشەش- تىزگىنلەشنى يولغا قويۇشى ئۈچۈن ئىلمىي تەدبىر ئاساسى
بىلەن تەمىن ئېتىدۇ. ئۆتكەن يىل 11- ئايدىن بۇيان ، بەزى جايلاردا ئاشلىق -ماينىڭ سېتىلىش باھاسى
خېلى زور ھەجىمدە ئۆرلەپ كېتىدىغان ۋە ئىستېمالچىلار بەس- بەستە سېتىۋالىدىغان ئەھۋال كۆرۈلدى.
بۇنىڭدىكى ساۋاقنىڭ بىرى شۇنىڭدىن ئىبارەتكى، ئالاقىدار تارماقلار مەسىلىنى ۋاقتىدا بايقىيالمىدى .
ئۇلارنىڭ ھەرىكىتى ئاستا بولدى . سودا ، ئاشلىق تارماقلىرى بازارنى نازارەت قىلىش- تىزگىنلەش ، مال
باھاسىنى تىزگىنلەشنى دائىملىق كەسىپ قاتارىدا تۇتۇشى كېرەك ، ھالقىلىق پەيتتە دۆلەت سودىسىنىڭ
ئاساسىي ئوبوروت ۋاسىتىچىلىك رولىنى جارى قىلدۇرۇشى كېرەك ، يېڭى باج تۈزۈمىنى يولغا قويۇش داۋامىدا
مالىيە-باج تارماقلىرى دۆلەت ئىلكىدىكى ۋە كوللېكتىپ ئىگىلىكىدىكى ئاشلىق ، ماي ، قوشۇمچە يېمەكلىك
تىجارىتى بىلەن شۇغۇللىنىدىغان كارخانىلارنى يۆلەش تەدبىرىنى تەتقىق قېلىپ تۈزۈپ چىقىپ ، ئۇلارنىڭ
ھۆكۈمەت تاپشۇرغان مال باھاسىنى تىزگىنلەش ، بازارنى تۇراقلاشتۇرۇش ۋەزىپىسىنى ئورۇندىشىنى ئاكتىپ
قوللىشى كېرەك.
5. شەھەر باشلىقى مەسئۇل بولۇش تۈزۈمىنى يەنىمۇ ئەمەلىيلەشتۈ
رۈش كېرەك .
مەھسۇلات خۇسۇسىيىتىدىن قارىغاندا ، گۆش ، ئۆي قۇشلىرى، تۇخۇم، كۆكتات قاتارلىق قوشۇمچە
يېمەكلىكلەر ئاشلىق ، ماي يېمەكلىكلىرىگە ئوخشىمايدۇ . ئاشلىق ، ماينى ئۇزۇن مۇددەت ساقلىغىلى بولىدۇ
ھەم يىراق جايلاردىن يۆتكەپ كېلىشكە بولىدۇ، ھەتتا ئىمپورت ۋە ئېكسپورت قىلىش ئارقىلىق مۇۋاپىق
تەڭشەپ تۇرۇشقىمۇ بولىدۇ. قوشۇمچە يېمەكلىكلەر كۆپىنچە يېڭى ۋە يۇمران، ئوڭاي چىرىيدىغان ، ئۇزاق
بەرداشلىق بېرەلمەيدىغان مەھسۇلات ، ئۇنىڭ ئۈستىگە خەلق ئاممىسى كۈندە ئىستېمال قېلىپ تۇرىدىغان
يېمەكلىكلەردۇر، بۇ تاۋارلارنىڭ ئالاھىدىلىكى مۇشۇ تۈردىكى مەسىلىلەرنى ئاساسەن يەرلىك ھۆكۈمەتكە
تايىنىپ ھەل قىلىش كېرەكلىكىنى بەلگىلىگەن . مەن "قوشۇمچە يېمەكلىكلەر" قۇرۇلۇشىدا ھەرقايسى جايلار
بولۇپمۇ چوڭ- ئوتتۇرا شەھەرلەردە شۇ جايدىكى ھۆكۈمەتنىڭ چىڭ تۇتۇشىنى، شەھەر باشلىقى مەسئۇل
بولۇش تۈزۈمىنى يولغا قويۇش كېرەكلىكىنى كۆپ قېتىم تەكىتلىگەنىدىم . خەلق ئاممىسىنىڭ تۇرمۇشىنى
ياخشى ئورۇنلاشتۇرۇش شەھەر باشلىقىنىڭ مۇھىم ۋەزىپىسى، ۋەزىيەتنى مۇقىملاشتۇرۇشتا ئالدىنقى قاتاردا
تۇرىدىغان چوڭ ئىش . قايسى بىر شەھەر ئاھالىلەرنى باھاسى بىر قەدەر مۇقىم ، تۈرلىرى مول ھەم تولۇق
"قوشۇمچە يېمەكلىك " تاۋارلىرى بىلەن تەمىنلىيەلمەيدىكەن ، ئۆلكە باشلىقىنى ئەمەس ، مۇئاۋىن شەھەر
باشلىقىنىمۇ ئەمەس ، پەقەت شۇ شەھەرنىڭ شەھەر باشلىقىنى ئىزدەيدىغان گەپ . چۈنكى، شەھەر باشلىقى
بىر شەھەرنىڭ ئەڭ ئالىي مەمۇرىيەت باشلىقى بولۇپ ، ئادەم كۈچى ، ماددىي كۈچ ، مالىيە كۈچى قاتارلىقلارنى
بىر تۇتاش پىلانلاش ، تەڭشەش ۋە قوشۇمچە يېمەكلىكلەرنى ئىشلەپچىقىرىش بىلەن سېتىشنى كاپالەتلەندۇ
رۇش ۋاسىتىسىنى ۋە ھوقۇقىنى ئىگىلىگەن بولىدۇ. بۇ نۇقتىنى شەھەر باشلىقىنىڭ ئىش ئورنى نىشانى
مەسئۈلىيەت تۈزۈمىگە كىرگۈزۈپ ، ھەر يىلى تەكشۈرۈش ئېلىپ بېرىپ ، تەكشۈرۈش نەتىجىسىنى شەھەرلىك
خەلق قۇرۇلتىيىغا ۋە پۈتۈن شەھەر خەلقىگە دوكلات قېلىپ تۇرۇشى كېرەك.
شەھەر باشلىقى " قوشۇمچە يېمەكلىكلەر" قۇرۇلۇشىنى ئوبدان تۇتۇش ئۈچۈن قانداق قىلىشى كېرەك؟
ئەڭ مۇھىمى ، قوشۇمچە يېمەكلىكلەر بويىچە تەمىنلەش بىلەن تەلەپ ئوتتۇرىسىدىكى ئومۇمىي مىقدار
جەھەتتىكى تەڭپۇڭلۇقنى ساقلاشقا ھەقىقىي كاپالەتلىك قىلىشى كېرەك . ھەرقايسى چوڭ، ئوتتۇرا شەھەرلەر
ئۆزلىرىنىڭ ئۇنۋېرسال تەڭپۇڭلاشتۇرۇش مەجبۇرىيىتىنى ئۆز ئۈستىگە ئېلىشى كېرەك. ئادەتتىكى ۋاقىتتا،
تەمىنلەش بىلەن تەلەپنى تەڭپۇڭلاشتۇرۇپلا قالماي ، قىش مەزگىللەردە تەمىنلەش بىلەن تەلەپنى تەڭپۇڭلاش
تۇرۇشقا كاپالەتلىك قىلىشقا تېخىمۇ ئەھمىيەت بېرىش كېرەك . شۇنىمۇ كۆرۈش كېرەككى ، دېھقانلارنىڭ
كۆكتات تېرىش ئاكتىپلىقى ئۈستۈن ، چۈنكى، كۆكتات تېرىغاندا يۇقىرىراق ئۈنۈمگە ئېرىشەلەيدۇ، مەسىلە
بازار ئارقىلىق كۆكتاتچىلار بىلەن ئىستېمالچىلارنى بىرلەشتۈرۈپ ، سودا يوللىرىنى راۋانلاشتۇرۇشتا. بىزنىڭ
ئومۇمىي مىقدار جەھەتتىكى تەڭپۇڭلۇقنى تەكىتلىگەنلىكىمىز ھەرگىز ھەرقايسى چوڭ، ئوتتۇرا شەھەرلەرنىڭ
ئۆزىنى ئۆزى قامدىشىنى تەلەپ قىلغانلىقىمىز ئەمەس ، بەلكى ئىشلەپچىقىرىشنى تەرەققىي قىلدۇرۇش ئارقىلىق
ئۆزىنى قامداش ئىقتىدارىنى ئاشۇرۇپ ، يەتمىگەن قىسمىنى بازار مېخانىزمى ئارقىلىق باشقا يەرلەردىن مال
مەنبەسىنى كىرگۈزسە بولىدۇ. ھەرقايسى چوڭ، ئوتتۇرا شەھەرلەرنىڭ باشلىقلىرى مەسئۇلىيەتنى ھەقىقىي
ئۈستىگە ئېلىشى ، تەشەببۇسكارلىق بىلەن خىزمەتنى ئوبدان ئىشلىشى ، مەسىلىلەرنى ئۆز ۋاقتىدا بايقىشى،
ئۆز ۋاقتىدا ھەل قىلىشى كېرەك. ھەرگىز مەسىلە كۆرۈلگەندىن كېيىن ئاندىن تۇتىمەن دەپ كۈتۈپ
تۇرماسلىق كېرەك . ئۇنداق قىلمىغاندا زىيان بەك چوڭ بولۇپ كېتىدۇ. زۆرۈر سەيلىك كۆلىمىگە ھەقىقىي
كاپالەتلىك قېلىپ ، سەيلىكنى كەلسە -كەلمەس ئىگىلەپ كېتىشنى قەتئىي توسۇش كېرەك. ھازىر بەزى
شەھەرلەردە سەيلىك كۆپ ئىگەللىنىپ كېتىپ تولدۇرۇلمىغان ، بۇ ھال شۇ جاينىڭ كۆكتاتنى يېتىشتۈرەلمەس
لىكىدىكى مۇھىم سەۋەبلەرنىڭ بىرى بولۇپ قالغان. بۇنداق مەسىلىنى ئىمكان بار تېز ھەل قىلىش كېرەك.
شەھەر پىلانىنى تۈزگەن ۋە ئىقتىسادىي تەرەققىيات رايونىنى قۇرغان ۋاقىتتا، ئىمكان بار كونا كۆكتات
ئېتىزلىرىغا تەگمەسلىك ، ھەقىقەتەنمۇ ئېھتىياجلىق بولۇپ قېلىپ ئىگىلىگەن تەغدىردىمۇ ئالدىن بوز يەر
ئېچىپ بېرىپ ، ئاندىن ئىگىلەش كېرەك . ھەرقايسى چوڭ، ئوتتۇرا شەھەرلەر ئۆز جايىنىڭ قوشۇمچە
يېمەكلىكلەرنى ئىشلەپچىقىرىش بازىلىرىنى بەرپا قىلىش بىلەن بىرگە، ئېھتىياجغا ئاساسەن چەت رايونلار
بىلەن قوشۇمچە يېمەكلىكلەرنى ئىشلەپچىقىرىش- سېتىش بويىچە مۇقىم ھەمكارلىق مۇناسىۋىتى ئورنىتىش
كېرەك . كۆكتات ئىشلەپچىقىرىشتا شەھەر ئەتراپى رايونلىرىنى ئاساس قىلىش ، يېقىن ئەتراپتىكى دېھقانچىلىق
رايونلىرىنى قوشۇمچە قىلىش ، چەت رايونلارنىڭ تۈرلىرىنى تەڭشەش ۋاسىتىسى قىلىش ۋەزىيىتىنى پەيدىنپەي
شەكىللەندۈرۈش كېرەك.
كۆكتات قاتارلىق قوشۇمچە يېمەكلىكلەر بويىچە ئىشلەپچىقىرىش بازىلىرى قۇرۇلۇشى فوندى ، باھا
خېيىم-خەتەر فوندى ۋە توڭلىتىش ئامبىرى قاتارلىق ئاساسىي ئوبوروت مۇئەسسەسەسى قۇرۇلۇشى فوندىنى
قەتئىي نىيەتكە كېلىپ ئەمەلىيلەشتۈرۈش كېرەك . مۇشۇ ئۈچ تۈرلۈك فوند ئەمەلىيلەشتۈرۈلىدىغانلا بولسا
بازارلارنى قوشۇمچە يېمەكلىكلەر بىلەن تولۇق تەمىنلەشنى ۋە باھانى نىسپىي مۇقىملاشتۇرۇشنى كاپالەتكە
ئىگە قىلغىلى بولىدۇ. بۇ ئۈچ تۈرلۈك فوندنى توپلاشتا ، ئاساسەن ، يەرلىككە تايىنىش كېرەك. ئاساسىي
قۇرۇلۇش كۆلىمىنى قاتتىق كونترول قېلىپ ، تەرەققىيات رايونلىرىنى ئازراق ئېچىپ ، ئۆي -زېمىن تەرەققىيات
تۈرلىرىگە ئازراق تۇتۇش قىلغاندا، بۇ ئۈچ تۈرلۈك فوندنى توپلاش قىيىنغا چۈشمەيدۇ.
يولداش جياڭ زېمىن يېقىندا مۇنداق دەپ تەكىتلەپ كۆرسەتتى : ھەر دەرىجىلىك پارتكوم ، ھۆكۈمەتلەر
"قوشۇمچە يېمەكلىكلەر" قورۇلۇشى ۋە ئاشلىق ، پاختا ، ماي قۇرۇلۇشىغا يۈكسەك دەرىجىدە ئەھمىيەت بېرىشى
كېرەك. ئىشىنىمەنكى ، پۈتۈن پارتىيە، ھەر دەرىجىلىك ھۆكۈمەتلەر ئەھمىيەت بەرسە، شەھەر باشلىقى
بىۋاسىتە قول سېلىپ ئىشلىسىلا ، بۇ خىزمەتلەرنى چوقۇم تېخىمۇ ياخشى ئىشلەپ كەتكىلى بولىدۇ.
