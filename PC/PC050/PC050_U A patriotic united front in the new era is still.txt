يېڭى دەۋردىكى ۋەتەنپەرۋەرلىك بىرلىك سەپ
يەنىلا پارتىيىنىڭ مۇھىم ئەڭگۈشتەرى
ۋاڭ جاۋگو
60 يىلنىڭ ئالدىدا ، يولداش ماۋ زېدۇڭ « < كوممۇنىست> ژۇرنىلىنىڭ نەشر قىلىنىشىغا بېغىشلىما»
دا مۇنداق داڭلىق سۆزنى قىلغان: "بىرلىك سەپ، قوراللىق كۈرەش ، پارتىيە قورۇلۇشى جۇڭگو كوممۇنىس-
تىك پارتىيىسىنىڭ جۇڭگو ئىنقىلابىدا دۈشمەننى يېڭىشىنى تەمىن ئېتىدىغان ئۈچ ئەڭگۈشتەر ، ئۈچ ئاساسىي
ئەڭگۈشتەر." يىڭى دەۋرگە قەدەم قويغاندىن كېيىن ، دۆلەت ئىچىدىكى سىنىپلار مۇناسىۋىتىنىڭ تۈپتىن
ئۆزگىرىشىگە ۋە پارتىيە خىزمىتىنىڭ مەركىزىي نۇقتىسىنىڭ ئىستراتېگىيىلىك<#ستراتېگىيىلىك#> يۆتكىلىشىگە ئەگىشىپ ، يولداش
دېڭ شياۋپىڭ مۇنداق كۆرسەتكەن: "بىرلىك سەپ ھېلىھەم مۇھىم بىر ئەڭگۈشتەر، ئۇنى كۈچەيتىش
كېرەككى ، ئاجىزلاشتۇرۇشقا بولمايدۇ ، ئۇنىڭ دائىرىسىنى كېڭەيتىش كېرەككى، تارايتىشقا بولمايدۇ ."
(«دېڭ شياۋپىڭ ماقالىلىرىدىن تاللانما»، ئۇيغۇرچە نەشرى، 2- توم،437- بەت) پارتىيىنىڭ 13- نۆۋەتلىك مەركىزىي
كومىتېت 4- ئومۇمىي يىغىنىدىن بۇيان ، يولداش جياڭ زېمىن يادرولۇقىدىكى پارتىيە مەركىزىي كومىتېتىنىڭ
3- ئەۋلاد رەھبەرلىك كوللېكتىپى قايتىدىن تەكىتلەپ مۇنداق دېگەن: " ئەڭ كەڭ دائىرىدىكى ۋەتەنپەرۋەرلىك
بىرلىك سەپنى مۇستەھكەملەش ۋە راۋاجلاندۇرۇش پارتىيىمىزنىڭ قەتئىي تەۋرەنمەيدىغان ئىستراتېگىيىلىك<#ستراتېگىيىلىك#>
فاڭجېنى، بۇ فاڭجېن ھەرگىز ئۆزگەرمەيدۇ. " بىز پارتىيىنىڭ ئۈچ ئەۋلاد مەركىزىي كومىتېت رەھبەرلىك
يادروسىنىڭ مۇناسىۋەتلىك بايانلىرىنى ئەستايىدىل ئۆگىنىپ ، نۆۋەتتىكى خەلقئارا ۋەزىيەت ، دۆلەت ئىچىدىكى
ۋەزىيەت ۋە بىرلىك سەپ خىزمىتى ئەمەلىيىتىگە بىرلەشتۈرۈپ ، بىرلىك سەپنىڭ پۈتۈن پارتىيە، پۈتۈن
مەملىكەت خىزمىتىنىڭ ئومۇمىيىتىگە مۇناسىۋەتلىك ئىكەنلىكىنى ، يېڭى تارىخىي شارائىتتا يەنىلا پارتىيە ۋە
دۆلەتنىڭ جۇڭگوچە سوتسىيالىزم قۇرۇش ئىشلىرىنىڭ بۈيۈك غەلبىسىنى قولغا كەلتۈرۈشتىكى مۇھىم بىر
ئەڭگۈشتىرى ئىكەنلىكىنى تولۇق تونۇپ يېتىشىمىز لازىم .
1.	 بىرلىك سەپ خىزمىتى پارتىيىنىڭ رەھبەرلىك ئورنى ۋە خەلق
ھاكىمىيتىنىڭ مۇستەھكەملىنىشىگە مۇناسىۋەتلىك
بىر دۆلەت قانداق پارتىيە تۈزۈمىنى تاللاشتا ھەم دەۋر ئېقىمىغا ماسلىشىشى ، ھەم شۇ دۆلەتنىڭ دۆلەت
ئەھۋالى ۋە كونكرېت ئەمەلىيىتىنى چىقىش قىلىشى لازىم. دۇنيادىكى ھەرقايسى دۆلەتلەرنىڭ كونكرېت
دۆلەت ئەھۋالى ئوخشىمىغاچقا ، پارتىيە تۈزۈمىنىمۇ ئوخشاش بىر قېلىپقا سېلىشى مۇمكىن ئەمەس . جۇڭگوغا
ئوخشاش مۇشۇنداق نەچچە مىڭ يىللىق فېئوداللىق ئەنئەنىگە ئىگە دۆلەتتە قانداق قىلغاندا زامانىۋى پارتىيە
تۈزۈمىنى بەرپا قىلغىلى ۋە جەمئىيەتنىڭ سىياسىي  تۇرمۇشىنى ئۇيۇشتۇرغىلى بولىدۇ ؟ قايتا قايتا سىناق
قىلىش ۋە جاپالىق ئىزدىنىش ئارقىلىق ، جۇڭگو كومپارتىيىسى ۋە ھەرقايسى دېموكراتىك پارتىيە - گۇرۇھلار
تارىخىي تەرەققىيات ئېقىمىغا ماسلىشىپ ، جۇڭگونىڭ كونكرېت دۆلەت ئەھۋالىنى چىقىش قىلىپ تۇرۇپ ،
ئەڭ ئاخىرىدا جۇڭگو كومپارتىيىسى رەھبەرلىكىدىكى كۆپ پارتىيە ھەمكارلىشىش ۋە سىياسىي  مەسلىھەت
ئېلىپ بېرىش تۈزۈمىدەك جۇڭگوچە ئالاھىدىلىككە ئىگە بولغان يىپيېڭى پارتىيە تۈزۈمىنى ئورناتتى ھەمدە
جۇڭگو كومپارتىيىسى بىلەن ھەرقايسى دېموكراتىك پارتىيە - گۇرۇھلار " ئۇزاق مۇددەت بىللە تۇرۇش ، ئۆزئارا
نازارەت قىلىش، بىر بىرىدىن سىر ساقلىماسلىق ، باشقا كەلگەننى تەڭ كۆرۈش"فاڭجېنىنى ئوتتۇرىغا قويدى .
جۇڭگو كومپارتىيىسىنىڭ رەھبەرلىكىدە ، ھاكىمىيەت ئىشلىرىغا قاتناشقۇچى پارتىيە بولغان دېموكراتىك
پارتىيە گۇرۇھلار دۆلەت ھاكىمىيىتىگە ئاكتىپ قاتنىشىدۇ. دۆلەتنىڭ چوڭ سىياسەت، فاڭجېنلىرى ۋە دۆلەت
رەھبەرلىرىنىڭ نامزاتلىرى ئۈستىدىكى مەسلىھەتكە قاتنىشىدۇ، دۆلەت ئىشلىرىنى باشقۇرۇشقا قاتنىشىدۇ.
دۆلەتنىڭ فاڭجىن ، سىياسەت، قانۇن ، نىزاملىرىنى تۈزۈش ، ئىجرا قىلىش ئىشلىرىغا قاتنىشىدۇ، بۇ ھەم
دېموكراتىك پارتىيە - گۇرۇھلارنىڭ جۇڭگوچە سوتسىيالىستىك دېموكراتىك سىياسەتكە بولغان چۈشەنچىسىنى
ئاشۇرۇشقا ، ھەم پارتىيە ۋە دۆلەتنىڭ تەدبىر بەلگىلىشىنىڭ دېموكراتىيىلىشىش ۋە ئىلمىيلىشىشىغا پايدىلىق.
ئۇ پارتىيىمىزنى ئوخشىمىغان ئاۋازلارنى ئاڭلاپ تۇرۇش ئىمكانىيىتىگە ئىگە قىلىدۇ . يالغۇز پارتىيە ئەزالىرىغىلا
تايىنىپ تەمىن ئېتىش تەس بولغان بىر خىل نازارەت بىلەن تەمىن ئېتەلەيدۇ، شۇنىڭ بىلەن خەلق
دېموكراتىيىسى دېكتاتۇرىلىقىدىكى دۆلەت ھاكىمىيىتىنىڭ سىياسىي  ئاساسىنى يەنىمۇ مۇستەھكەملىگىلى ۋە
كېڭەيتكىلى بولىدۇ. ستاتىستىكا قىلىنىشىچە، نۆۋەتتە دېموكراتىك پارتىيە گۇرۇھلاردىن ۋە پارتىيىسىز
زاتلاردىن 120  مىڭدىن ئارتۇق كىشى مەملىكەتلىك ۋە يەرلىك ھەر دەرىجىلىك خەلق قۇرۇلتايلىرىنىڭ
ۋەكىللىكىنى ئۆتىمەكتە، 240 مىڭدىن ئارتۇق كىشى مەملىكەتلىك سىياسىي  كېڭەش ۋە ھەر دەرىجىلىك
سىياسىي  كېڭەشلەرنىڭ ۋېييۈەنلىكىنى ئۆتىمەكتە . 9 مىڭدىن ئارتۇق پارتىيىسىز زاتلار ھەر دەرىجىلىك
ھۆكۈمەت ۋە ئەدلىيە ئورۇنلىرىدا رەھبەرلىك ۋەزىپىسىنى ئۆتىمەكتە ، ئۇلار ئۆزلىرىنىڭ ئورۇنلىرىدا سىياسىي 
كېڭەش ئېلىپ بېرىش ، دېموكراتىك نازارەت قىلىش ، ھاكىمىيەت ئىشلىرىغا قاتنىشىش، دۆلەت ئىشلىرى
ئۈستىدە مۇھاكىمە يۈرگۈزۈش جەھەتلەردە ئۆز رولىنى ئۈنۈملۈك ھالدا جارى قىلدۇرماقتا . 50 نەچچە يىللىق
تارىخىي تەرەققىيات شۇنى تولۇق ئىسپاتلىدىكى ، جۇڭگو كومپارتىيىسى رەھبەرلىكىدىكى كۆپ پارتىيە
ھەمكارلىشىش ۋە سىياسىي  مەسلىھەت ئېلىپ بېرىش تۈزۈمى جۇڭگونىڭ دۆلەت ئەھۋالىغا ئۇيغۇن ، زور
ئەۋزەللىككە ئىگە بولغان سوتسىيالىستىك پارتىيە تۈزۈمىدۇر، ئۇ دۆلىتىمىزنىڭ سىياسىي  تۇرمۇشىدا مۇھىم
رول ئوينىدى، جەمئىيەتنىڭ مۇقىملىقىنى ساقلاش ، ئىسلاھات ئېچىۋېتىش ۋە زامانىۋىلاشتۇرۇش قۇرۇلۇش
ئىشلىرىنى ئىلگىرى سۈرۈش ئۈچۈن مۇھىم تۆھپە قوشتى.
نۆۋەتتە ، خەلقئارا ۋەزىيەت ۋە ئىچكى ۋەزىيەتنىڭ تەرەققىياتى ۋە ئۆزگىرىشى جۇڭگو كومپارتىيىسى
رەھبەرلىكىدىكى كۆپ پارتىيە ھەمكارلىشىش ۋە سىياسىي  مەسلىھەت ئېلىپ بېرىش تۈزۈمىنى قەتئىي
داۋاملاشتۇرۇش ۋە مۇكەممەللەشتۈرۈشكە يۇقىرى تەلەپ قويماقتا . بىر تەرەپتىن ، خەلقئارادىكى دۈشمەن
كۈچلەر كۈچىنىڭ بارىچە دۆلىتىمىزنى "غەربچىلەشتۈرۈش"، "پارچىلاش" ئىستراتېگىيىلىك<#ستراتېگىيىلىك#> سۇيقەستىنى
يۈرگۈزۈپ ، جۇڭگو كومپارتىيىسى رەھبەرلىكىدىكى كۆپ پارتىيە ھەمكارلىشىش تۈزۈمىنى بۇزۇپ، ئۇنىڭ
ئورنىغا غەربنىڭ كۆپ پارتىيىلىك تۈزۈمىنى دەسسىتىشكە ئۇرۇنۇۋاتىدۇ . يەنە بىر تەرەپتىن ، دۆلىتىمىز ئىشىك
ئېچىۋېتىلگەن ، كۆپ خىللاشقان ئىجتىمائىي مۇھىتتا تۇرماقتا ، بىر قىسىم خاتا ئىدىيۋى كۆزقاراشلار مۇقەررەر
ھالدا بىرلىك سەپنىڭ كەڭ ئەزالىرىغا تەسىر كۆرسىتىدۇ . مۇشۇنداق ئەھۋالدا ، جۇڭگو كومپارتىيىسى
رەھبەرلىكىدىكى كۆپ پارتىيە ھەمكارلىشىش ۋە سىياسىي  مەسلىھەت ئېلىپ بېرىش تۈزۈمىنى قەتئىي
داۋاملاشتۇرۇشنىڭ مۇقەررەرلىكىنى ، مۇۋاپىقلىقىنى ۋە ئەۋزەللىكىنى نەزەرىيە بىلەن ئەمەلىيەتنى بىرلەشتۈرۈش
ئاساسىدا تولۇق تونۇپ يېتىش ئىنتايىن مۇھىم ئەھمىيەتكە ئىگە. شۇڭلاشقا ، بىز پارتىيە تۈزۈمى قۇرۇلۇشىنىڭ
ئالاھىدە مۇھىملىقىنى تولۇق تونۇپ يېتىپ ، جۇڭگو كومپارتىيىسى رەھبەرلىكىدىكى كۆپ پارتىيە ھەمكارلى-
شىش ۋە سىياسىي  مەسلىھەت ئېلىپ بېرىش تۈزۈمىنى ياخشى قۇرۇشىمىز، ئۇنىڭ رولىنى ياخشى جارى
قىلدۇرۇشىمىز، غەربتىكى دۈشمەن كۈچلەرنىڭ كىشىلىك ھوقۇقى ، دېموكراتىيە مەسىلىلىرىنى باھانە قىلىپ
بىزگە قىلغان ھۇجۇمىنى تارمار قىلىپ ، پارتىيىنىڭ رەھبەرلىك ئورنىنى ۋە خەلق ھاكىمىيىتىنى ئۈزلۈكسىز
مۇستەھكەملىشىمىز لازىم .
2.	 بىرلىك سەپ خىزمىتى مىللەتلەر ئىتتىپاقلىقى ، جەمئىيەت مۇقىملىقى
ۋە زېمىن پۈتۈنلۈكىگە مۇناسىۋەتلىك
جۇڭگودا 56 مىللەت بار، كۆپ مىللەتلىك بولۇش جۇڭگونىڭ ئاساسىي دۆلەت ئەھۋالىنىڭ بىرىدۇر.
دۆلىتىمىز يەنە كېلىپ كۆپ دىنلىق دۆلەت، كاتولىك دىنى، خرىستىئان دىنى، ئىسلام دىنى، بۇددا دىنى،
تەرىقەت دىنى دېگەنلەرنىڭ ئىشەنگۈچىلىرى تەخمىنەن 100 مىليوندىن ئارتۇق . پۈتۈن يەر شارى مىقياسى-
دىن ئېيتقاندا ، مىللىي مەسىلە، دىنىي مەسىلە ئۇزاق مۇددەتلىك بولۇش ، مۇرەككەپ بولۇش ، ۋە سەزگۈر
بولۇشتەك ئالاھىدىلىككە ئىگە . بەزى مەسىلىلەر قارىماققا كىچىكتەك كۆرۈنىدۇ. ئەمما ئازراقلا بىخەستىلىك
قىلسا ، ياخشى بىر تەرەپ قىلىنمسا ، بەزى ۋەقەلەرنى كەلتۈرۈپ چىقىرىشى مۇمكىن . ھەتتا بىر رايوننىڭ،
پۈتۈن مەملىكەتنىڭ ئىتتىپاقلىق ، مۇقىملىق ۋەزىيىتىگە تەسىر يەتكۈزۈشى مۇمكىن . دۆلىتىمىزدەك كۆپ
مىللەتلىك، كۆپ دىنلىق دۆلەتكە نىسبەتەن ئېيتقاندا ، مىللىي مەسىلىگە ، دىنىي مەسىلىگە ئەھمىيەت بېرىش ،
مىللىي مەسىلىنى، دىنىي مەسىلىنى توغرا تونۇش ۋە توغرا بىر تەرەپ قىلىش دۆلەتنىڭ تەرەققىياتىغا،
جەمئىيەتنىڭ ئالغا بېسىشىغا ، مىللەتنىڭ گۈللىنىشىگە ، زېمىننىڭ پۈتۈنلۈكىگە مۇناسىۋەتلىك چوڭ ئىشتۇر.
جۇڭگو كومپارتىيىسى قۇرۇلغاندىن بۇيان ، مىللىي مەسىلىگە، دىنىي مەسىلىگە ئىزچىل ئەھمىيەت
بېرىپ كەلمەكتە . جۇڭگو كومپارتىيىسى يېڭى دېموكراتىك ئىنقىلاپ مەزگىلىدىلا ماركسىزملىق مىللەت
نەزەرىيىسىنى جۇڭگونىڭ مىللەتلەر ئەھۋالىغا بىرلەشتۈرۈپ ، مىللىي مەسىلىنى بىر تەرەپ قىلىدىغان بىر
قاتار پروگرامما خاراكتىرلىك ھۆججەتلەر ۋە سىياسەتلەرنى شەكىللەندۈرگەنىدى؛ سوتسىيالىستىك ئىنقىلاب
ۋە قۇرۇلۇش داۋامىدا ، پارتىيىمىز يەنىمۇ ئىلگىرىلىگەن ھالدا تەجرىبىلەرنى يەكۈنلەپ ، مىللىي مەسىلىنى
مۇۋاپىق بىر تەرەپ قىلىدىغان سىياسەت ۋە تۈزۈملەرنى تۈزۈپ چىقتى ھەمدە ئۇنى قانۇن شەكلى ئارقىلىق
تۇراقلاشتۇردى . پارتىيە مەركىزىي كومىتېتىنىڭ يولداش جياڭ زېمىن يادرولۇقىدىكى 3- ئەۋلاد رەھبەرلىك
كوللېكتىپى مىللىي مەسىلىگە يۈكسەك ئەھمىيەت بەردى . 1993-يىلى يولداش جياڭ زېمىن "مىللىي
مەسىلىدە، دىنىي مەسىلىدە كىچىك ئىش يوق" دەپ ئوتتۇرىغا قويدى . 1999-يىلى مەركىزىي كومىتېت
مىللىي خىزمەت يىغىنىدا يولداش جياڭ زېمىن، پۈتۈن پارتىيە مىللىي مەسىلىگە يۈكسەك ئەھمىيەت بېرىشى
كېرەك ، دەپ چاقىرىق چىقاردى . ئۇ مۇنداق كۆرسەتتىكى ، يېقىنقى يىللاردىن بۇيان بىز ئىلگىرىلەش
جەريانىدا ئاز بولمىغان قىيىنچىلىق ۋە خېيىم-خەتەرگە يولۇقتۇق ، بۇنىڭ ئىچىدە سىياسىي  ساھەدىنمۇ بار ،
ئىقتىساد ساھەسىدىن ۋە تەبىئەت دۇنياسىدىنمۇ بار، دۆلەت ئىچىدىنمۇ بار، دۆلەت سىرتىدىنمۇ بار،
شۇنداقتىمۇ بىز ھەممىسىگە تاقابىل تۇردۇق ، دۆلىتىمىزنىڭ ئىسلاھات ، تەرەققىيات ، مۇقىملىق ۋەزىيىتىنى
ساقلاپ قالدۇق ، بۇنىڭ ناھايىتى مۇھىم بىر سەۋەبى شۇكى، مەملىكىتىمىزدىكى 56 مىللەت باشتىن- ئاخىر
بىر نىيەت-بىر مەقسەتتە زىچ ئىتتىپاقلاشتى ، ئەسىر ھالقىيدىغان تەرەققىيات سەپىرىدە ، بىز مىللىي خىزمەتنى
داۋاملىق بوشاشماي ياخشى ئىشلەپ ، مىللەتلەر ئىتتىپاقلىقىنى كۈچەيتىشىمىز لازىم.
نۆۋەتتە خەلقئارادىكى بىر قىسىم دۆلەتلەر ۋە رايونلار بىلەن روشەن سېلىشتۇرما بولغىنى شۇكى،
دۆلىتىمىزدە مىللەتلەر مۇناسىۋىتى ئىناق ، مىللەتلەر رايونلىرىدا جەمئىيەت مۇقىم، ئىقتىساد تەرەققىي قىلىۋاتى-
دۇ، دىنىي ئېتىقاد ئەركىنلىكى سىياسىتى ئىزچىللاشتۇرۇلۇۋاتىدۇ ۋە ئەمەلىيلەشتۈرۈلۈۋاتىدۇ، ھەر دەرىجىلىك
ھۆكۈمەتلەر دىنىي ئىشلارغا بولغان باشقۇرۇشنى قانۇن بويىچە كۈچەيتىپ ، دىنىي سوتسىيالىستىك جەمئىيەت
بىلەن ماسلىشىشقا پائال تۈردە يېتەكلەۋاتىدۇ، پارتىيە بىلەن دىنىي ساھەدىكى دوستلار سىياسىي  جەھەتتە
ئىتتىپاقلىشىپ ھەمكارلىشىۋاتىدۇ، ئېتىقاد جەھەتتە ئۆزئارا ھۆرمەتلىشىۋاتىدۇ . دەل پارتىيىنىڭ فاڭجېن-سىيا-
سەتلىرىنىڭ توغرا يېتەكچىلىكى بولغاچقا، ھەرقايسى ئاز سانلىق مىللەتلەر ۋە دىنغا ئېتىقاد قىلىدىغان كەڭ
ئاممىنى ئۆز ئىچىگە ئالغان ئومۇمىي خەلقنىڭ ئورتاق تىرىشچانلىقى بولغاچقا ، مەملىكەتنىڭ باشقا رايونلىرىغا
ئوخشاش مىللىي رايونلاردىمۇ جۇشقۇن ھالەتتە گۈللەپ ياشناۋاتقان مەنزىرە بارلىققا كەلدى ، دىنىي
ساھەدىكى كەڭ ۋەتەنپەرۋەر زاتلارمۇ ئىسلاھات-ئېچىۋېتىش ۋە سوتسىيالىستىك زامانىۋىلاشتۇرۇش قۇرۇلۇش
ئىشلىرىغا پائال ئاتلىنىپ ، ئۆزىنىڭ تېگىشلىك تۆھپىسىنى قوشتى.
ئەمما، شۇنىمۇ كۆرۈپ يېتىشىمىز لازىمكى ، مىللىي ، دىنىي خىزمەتتە كەسكىن سىناققىمۇ دۇچ
كەلمەكتىمىز . مىللىي مەسىلە جەھەتتە، ئاساسلىقى خەلقئارادىكى دۈشمەن كۈچلەرنىڭ قوللىشى ئاستىدا ،
مىللىي بۆلگۈنچىلىك پائالىيەتلىرى تولىمۇ يامراپ كەتتى، ئۇلار دۆلىتىمىزنىڭ مىللەتلەر ئىتتىپاقلىقى ۋە
زېمىن پۈتۈنلۈكىنى بۇزۇشقا ئۇرۇنماقتا . دىنىي مەسىلە جەھەتتە، خەلقئارادىكى دۈشمەن كۈچلەر دىنىي
مەسىلىدىن پايدىلىنىپ ، ھەر خىل يوللار ئارقىلىق سىڭدۈرمىچىلىك ۋە ئاغدۇرمىچىلىق پائالىيەتلىرىنى ئېلىپ
بارماقتا ، شۇنىڭ بىلەن دۆلىتىمىزدىمۇ ئەھمىيەت بېرىشكە ئەرزىيدىغان دىنىي مەسىلىلەر ساقلانماقتا،
شۇڭلاشقا ، بۆلگۈنچىلىككە ، سىڭدۈرمىچىلىككە قارشى تۇرۇش ئۇزاق مۇددەتلىك ھەم مۈشكۈل سىياسىي
كۈرەشتۇر، بىز يۈكسەك سىياسىي ھۇشيارلىقنى ساقلاپ ، جەمئىيەت مۇقىملىقىنى ، مىللەتلەر ئىتتىپاقلىقىنى
ۋەتەننىڭ بىرلىكى ۋە زېمىن پۈتۈنلۈكىنى ئاكتىپ قوغدىشىمىز لازىم .
3.	بىرلىك سەپ خىزمىتى ۋەتەننى تىنچ يول بىلەن بىرلىككە كەلتۈ-
رۈش بۈيۈك ئىشىغا مۇناسىۋەتلىك
ۋەتەننى بىرلىككە كەلتۈرۈش، جۇڭخۇانى گۈللەندۈرۈش زامانىمىزدىكى جۇڭگو خەلقىنىڭ ئالدىغا
قويۇلغان ئىككى چوڭ تارىخىي ۋەزىپىدۇر. پارتىيىنىڭ 11- نۆۋەتلىك مەركىزىي كومىتېت 3- ئومۇمىي
يىغىنىدىن بۇيان، يولداش دېڭ شياۋپىڭ "ۋەتەننى تىنچ يول بىلەن بىرلىككە كەلتۈرۈش ، بىر دۆلەتتە
ئىككى خىل تۈزۈمنى يولغا قويۇش"تەك بۈيۈك تەسەۋۋۇرنى ئوتتۇرىغا قويدى . بۇ تەسەۋۋۇر پارتىيىمىز
ۋە ھۆكۈمىتىمىزنىڭ ۋەتەننىڭ بىرلىكى مەسىلىسىنى ھەل قىلىشتىكى ئاساسىي دۆلەت سىياسىتى بولۇپ
قالدى. ۋەتەننى تىنچ يول بىلەن بىرلىككە كەلتۈرۈش دېگەنلىك ، مەلۇم مەنىدىن ئېيتقاندا ، بىرلىك سەپ
ئۇسۇلىدىن پايدىلىنىپ ، بىرلىك سەپنىڭ كەڭ ئىتتىپاقلىقى ، كەڭ بىرلىكىنىڭ كۈچىگە تايىنىپ ۋەتەننىڭ
تولۇق بىرلىكىنى ئىشقا ئاشۇرۇش دېگەنلىكتۇر. دېمەك ، بىرلىككە كېلىشتىن بۇرۇن ، ۋەتەنپەرۋەرلىك ئاساسى-
دىكى كەڭ ئىتتىپاقلىقنى ئۈزلۈكسىز راۋاجلاندۇرۇش ، زورايتىش ئارقىلىق ، ئالاقىنى كۈچەيتىمىز. دوستلۇقنى
ئورنىتىمىز، ھېسسىيات جەھەتتىن بىر بىرىمىزگە يېقىنلىشىمىز، ئورتاق تونۇشقا كېلىمىز، ئىختىلاپ ۋە
توسالغۇلارنى تۈگىتىمىز، بىرلىككە كەلگەندىن كېيىن ، ئىككى خىل ئىجتىمائىي تۈزۈم تەڭ مەۋجۇت بولۇپ
تۇرۇۋاتقان ئەھۋال ئاستىدا ، بىرلىك سەپكە تايىنىپ ئىدېئولوگىيىسى ئوخشاش بولمىغان ، تۇرمۇش ئۇسۇلى
ئوخشاش بولمىغان كىشىلەرنى كەڭ كۆلەمدە ئىتتىپاقلاشتۇرۇپ ، بىر نىيەت-بىر مەقسەتتە قول تۇتىشىپ
ئىلگىرىلەپ ، جۇڭخۇانى گۈللەندۈرۈشنىڭ يېڭى سەھىپىسىنى ئاچىمىز.
ئىسلاھات-ئېچىۋېتىش ئېلىپ بېرىلغان 20 يىلدىن بۇيان ، بىرلىك سەپتە ۋەتەنپەرۋەرلىك بايرىقىنى 
ئېگىز كۆتۈرۈپ ، كىشىلەرنىڭ ھىمايىسىنى پائال تۈردە قولغا كەلتۈرۈپ ، ۋەتەننىڭ چوڭ قۇرۇقلۇقى بىلەن
تەيۋەنلىك قېرىنداشلار ، شاڭگاڭ<#شياڭگاڭ#> ، ئاۋمېنلىق قېرىنداشلار ۋە چەت ئەلدىكى مۇھاجىرلارنىڭ ئوتتۇرىسىدىكى
ئالاقە ۋە ئالماشتۇرۇشنى ئىلگىرى سۈردۇق ، ئۇلارنىڭ ۋەتەننىڭ چوڭ قۇرۇقلۇقىغا بولغان ئىنتىلمە كۈچى
ۋە ئۇيۇشۇش كۈچىنى يەنىمۇ ئاشۇردۇق ، ۋەتەننى تىنچ يول بىلەن بىرلىككە كەلتۈرۈش ئۇلۇغ ئىشىنى
ئىلگىرى سۈردۇق . شياڭگاڭ ۋەتەن قوينىغا قايتىپ كەلگەن ئۈچ يىلدىن بۇيان ، دۇڭ جيەنخۇا باشچىلىقىدىكى
شياڭگاڭ ئالاھىدە مەمۇرىي رايونى ھۆكۈمىتى مەركىزىي ھۆكۈمەتنىڭ قوللىشى ئاستىدا ، "بىر دۆلەتتە ئىككى
خىل تۈزۈمنى يولغا قويۇش" فاڭجېنىنى ئەستايىدىل يولغا قويۇپ ، قەتئىي تۈردە شياڭگاڭ ئالاھىدە مەمۇرىي
رايونى نېگىزلىك قانۇنى بويىچە سىياسەت يۈرگۈزۈپ ، ئۈنۈملۈك خىزمەتلەر ئارقىلىق "شياڭگاڭنى شىياگاڭ-
لىقلار<#شياڭگاڭلىقلار#> ئىدارە قىلىش "، "يۈكسەك ئاپتونومىيە"نى ھەقىقىي ئەمەلىيلەشتۈردى . ئاۋمېن ۋەتەن قوينىغا
ئوڭۇشلۇق قايتىپ كەلگەندىن كېيىن ، خې خوخۋانى مەمۇرىي باشلىق قىلغان ئالاھىدە رايون ھۆكۈمىتى
قۇرۇلدى . ۋەتەننى سۆيۈش ، ئاۋمېننى سۆيۈش ئاساسىدىكى بىرلىك سەپ ئاۋمېننىڭ ئىجتىمائىي، سىياسىي 
تۇرمۇشىدا مۇھىم رول ئوينىدى . يېقىنقى يىللاردىن بۇيان ، دېڭىز بوغۇزىنىڭ ئىككى قىرغىقىدىكى خادىملار
بېرىپ -كېلىشى ۋە ئىقتىساد، مەدەنىيەت ئالماشتۇرۇشى جەھەتتە ناھايىتى چوڭ تەرەققىياتلار بولدى .
مانا بۇلارنىڭ ھەممىسى "ۋەتەننى تىنچ يول بىلەن بىرلىككە كەلتۈرۈش"، "بىر دۆلەتتە ئىككى خىل تۈزۈمنى
يولغا قويۇش" فاڭجېنىنىڭ غەلىبىسى، شۇنداقلا بىرلىك سەپنىڭ غەلىبىسى.
شۇنىڭ بىلەن بىر ۋاقىتتا، بىز شۇنىمۇ سەگەكلىك بىلەن كۆرۈپ يېتىشىمىز لازىمكى، "ۋەتەننى
تىنچ يول بىلەن بىرلىككە كەلتۈرۈش"،  "بىر دۆلەتتە ئىككى خىل تۈزۈمنى يولغا قويۇش" فاڭجېنىنى
يۈرگۈزۈش جەريانىدا خەلقئارادىكى جۇڭگوغا قارشى كۈچلەر شياڭگاڭ ، ئاۋمېننىڭ ئۇزاققىچە مۇقىم بولۇشى ،
تەرەققىي قىلىشى ۋە گۈللىنىشىنى خالىمايدۇ، تەيۋەن مەسىلىسىدىن پايدىلىنىپ بىزنى چۈشەپ قويۇش
سۇيىقەستىمۇ ئۆزگەرگىنى يوق . ئۇلار جۇڭگونىڭ بىرلىككە كېلىشىنى كۆرۈشنى خالىمايدۇ ، تۈرلۈك ھىلە<#ھىيلە#>-مى
كىرلەر بىلەن جۇڭگونىڭ تىنچ يول بىلەن بىرلىككە كېلىشىگە توسقۇنلۇق قىلىدۇ. بىر قىسىم تەيۋەن
مۇستەقىللىقىنى تەشەببۇس قىلغۇچى بۆلگۈنچىلەر يامان غەرەز بىلەن "ئىككى جۇڭگو"، "بىر جۇڭگو،
بىر تەيۋەن"، "تەيۋەن مۇستەقىللىقى" دېگەنلەرنى ئويدۇرۇپ چىقىرىپ ، جۇڭگونىڭ زېمىنىنى ۋە ئىگىلىك
ھوقۇقىنى پارچىلاشقا ئۇرۇنماقتا ، بۇ ھال ئىككى قىرغاق مۇناسىۋىتىنىڭ ياخشىلىنىشىغا ئېغىر دەرىجىدە تەسىر
يەتكۈزمەكتە . بۇ يىل تەيۋەن رايونىدا رەھبەرلىك سايلىمى ئاياغلاشقاندىن كېيىن ،"تەيۋەن مۇستەقىللىقى" 
نى تەشەببۇس قىلغۇچى جاھىل ئۇنسۇر لۇي شيۈليەن ئاشكارا سۆز قىلىپ "تەيۋەن مۇستەقىللىقى"نى 
تەشەببۇس قىلىپ ، "تەيۋەن بىر ئىگىلىك ھوقۇقىغا ئىگە مۇستەقىل دۆلەت" دېگەن مەيدانىدا جاھىللىق
بىلەن چىڭ تۇردى ، ئۇ "قوشنا قېرىنداش" دېگەن گەپ بىلەن دېڭىز بوغۇزىنىڭ ئىككى قىرغىقىدىكىسى
ئىككى جۇڭگولۇقلار دۆلىتى دېگەننى تەرغىپ قىلىپ، بىر جۇڭگو پرىنسىپىغا ئاشكارا ھالدا جەڭ ئېلان
قىلدى، ھەتتاكى ياپونىيىنىڭ تەيۋەننى بېسىۋالغانلىقىغا مەدھىيە ئوقۇدى . بۇ جۇڭگو خەلقىنىڭ مىللىي
غۇرۇرىغا ۋە مىللىي ھېسسىياتىغا قاتتىق تەگدى. بۇنىڭغا قارىتا جۇڭگو ھۆكۈمىتى كەسكىن بايانات ئېلان
قىلىپ ، تەيۋەنلىكلەرمۇ جۇڭگولۇقلار ، ئىككى قىرغاقتىكى قېرىنداشلار قان قېرىنداشتۇر. تەيۋەندە مەيلى
تەختكە كىم چىقسۇن ، تەيۋەننىڭ جۇڭگونىڭ بىر قىسمى ئىكەنلىكىدەك ئەمەلىيەتنى ئۆزگەرتەلمەيدۇ . ئىچكى
ئۇرۇشنىڭ ئاياغلاشمىغانلىقى بىلەن كېلىپ چىققان ئىككى قىرغاقنىڭ دۈشمەنلىشىش ھالىتىمۇ گومىنداڭنىڭ
تەخىتتىن چۈشۈشى بىلەن يوققا چىقمايدۇ . جۇڭگو ھۆكۈمىتى ۋە خەلقى بىر جۇڭگو پرىنسىپىدا چىڭ
تۇرۇشتەك مۇشۇنداق دۆلەتنىڭ ئىگىلىك ھوقۇقىغا ۋە زېمىن پۈتۈنلۈكىگە چېتىلىدىغان تۈپ مەسىلىدە
قەتئىي تەۋرەنمەيدۇ . "تەيۋەن مۇستەقىللىقى" مەيدانىدا چىڭ تۇرىدىغان ھەرقانداق ئادەم بىلەن بىز قەتئىي
ئاخىرغىچە كۈرەش قىلىمىز.
ئۇزاقتىن بۇيان ، پارتىيىمىز ۋە ھۆكۈمىتىمىز شۇنى قايتا قايتا ئوتتۇرىغا قويدىكى ، بىر جۇڭگو پرىنسىپى
تىنچ يول بىلەن بىرلىككە كېلىشنى ئىشقا ئاشۇرۇشنىڭ ئاساسى ۋە ئالدىنقى شەرتى، بىر جۇڭگو پرىنسىپى
ئاستىدا تۇرۇپ ھەرقانداق مەسىلىنى مۇھاكىمە قىلىشقا بولىدۇ. بۇنىڭدىن كېيىن ، بىز يەنىلا "ۋەتەننى
تىنچ يول بىلەن بىرلىككە كەلتۈرۈش، بىر دۆلەتتە ئىككى خىل تۈزۈمنى يولغا قويۇش" فاڭجېنى ۋە رەئىس
جاڭ زېمىننىڭ ئىككى قىرغاق مۇناسىۋىتىنى راۋاجلاندۇرۇش ، ۋەتەننىڭ تىنچ يول بىلەن بىرلىككە كېلىش
جەريانىنى ئىلگىرى سۈرۈش ھەققىدىكى "8 تۈرلۈك تەشەببۇسى" بويىچە تەيۋەنگە قارىتىلغان خىزمەتنى
بولۇپمۇ تەيۋەن خەلقىگە قارىتىلغان خىزمەتنى ئەستايىدىل ياخشى ئىشلەپ ، ۋەتەننىڭ تولۇق بىرلىككە
كېلىشىنى بالدۇرراق ئىشقا ئاشۇرۇش ئۈچۈن يېڭى تۆھپىلەرنى قوشىمىز.
4.	 بىرلىك سەپ خىزمىتى ئومۇمىي مۈلۈكچىلىكنىڭ ئاساسى گەۋدى-
لىك ئورنىنىڭ مۇستەھكەملىنىشى ۋە ئومۇمىي مۈلۈكچىلىكتىكىدىن باشقا
ئىگىلىكنىڭ ساغلام تەرەققىي قىلىشىغا مۇناسىۋەتلىك
پارتىيىنىڭ 11- نۆۋەتلىك مەركىزىي كومىتېت 3- ئومۇمىي يىغىنىدىن بۇيان ، پارتىيىمىز ئومۇمىي
مۈلۈكچىلىكنى ئاساسىي گەۋدە قىلىشتا چىڭ تۇرۇش ، كۆپ خىل ئىقتىسادىي تەركىبلەرنى راۋاجلاندۇرۇش
فاڭجېنىنى ئوتتۇرىغا قويدى . بولۇپمۇ پارتىيىنىڭ 15- قۇرۇلتىيىدىن بۇيان ھەرقايسى جايلارنىڭ دۆلەت
ئىگىلىكى ۋە كوللېكتىپ ئىگىلىكنى داۋاملىق راۋاجلاندۇرۇپ زورايتىش بىلەن بىرگە، يەنىمۇ ئىلگىرىلىگەن
ھالدا ئومۇمىي مۈلۈكچىلىكتىكىدىن باشقا ئىگىلىكنى راۋاجلاندۇرۇشنى بېڭى يۈكسىلىش نۇقتىسى قىلىش
بىلەن ، ئومۇمىي مۈلۈكچىلىكتىكىدىن باشقا ئىگىلىك تېز سۈرئەتتە راۋاجلىنىپ ، سوتسىيالىستىك بازار
ئىگىلىكىنىڭ مۇھىم تەركىبىي قىسمىغا ئايلىنىپ قالدى. نۆۋەتتە ، مەملىكەت بويىچە يەككە سودا- سانائەت
تىجارەتچىلىرى 31 مىليون 600 مىڭدىن ئاشىدۇ، خۇسۇسىي كارخانا 1 مىليون 500 مىڭدىن ئاشىدۇ،
ئومۇمىي مۈلۈكچىلىكتىكىدىن باشقا ئىگىلىكنىڭ بارلىققا كېلىشى ۋە راۋاجلىنىشىغا ئەگىشىپ ، ئومۇمىي
مۈلۈكچىلىكتە بولمىغان زاتلاردىن ئىبارەت مۇشۇنداق يېڭى بىر ئىجتىمائىي ئادەملەر توپى شەكىللەندى
ھەمدە بىر تۈركۈم ۋەكىللىك خاراكتېرگە ئىگە ئادەملەر بارلىققا كەلدى . ئومۇمىي مۈلۈكچىلىكتىكىدىن باشقا
ئىگىلىكتىكى ۋەكىللىك خاراكتېرگە ئىگە زاتلار يېڭى دەۋردىكى بىرلىك سەپ خىزمىتىنىڭ مۇھىم ئوبيېكتىغا
ئايلاندى . ئومۇمىي مۈلۈكچىلىكتىكىدىن باشقا ئىگىلىكتىكى ۋەكىللىك خاراكتېرگە ئىگە زاتلارغا قارىتىلغان
بىرلىك سەپ خىزمىتىنى ياخشى ئىشلەش پارتىيىنىڭ ئومۇمىي مۈلۈكچىلىكتىكىدىن باشقا ئىگىلىككە بولغان 
رەھبەرلىكىنى كۈچەيتىش ئۈچۈن ، ئىتتىپاقلىشىشقا بولىدىغان بارلىق كۈچلەر بىلەن ئىتتىپاقلىشىش ئۈچۈن ،
يېڭى دەۋردىكى ۋەتەنپەرۋەرلىك بىرلىك سەپنى مۇستەھكەملەش ۋە زورايتىش ئۈچۈن مۇھىم ئەھمىيەتكە
ئىگە.
دۆلىتىمىزدە ئىسلاھات ئېچىۋېتىش سىياسىتى يولغا قويۇلغاندىن بۇيان ، ئومۇمىي مۈلۈكچىلىكتىكىدىن
باشقا ئىگىلىكتىكى ۋەكىللىك خاراكتېرگە ئىگە زاتلار ئىقتىسادنى راۋاجلاندۇرۇش ، بازارنى جانلاندۇرۇش،
ئىشقا ئورۇنلاشتۇرۇش ، باج تاپشۇرۇش ، پېرېۋوت تېپىش ، ئىجتىمائىي مۇقىملىقنى ساقلاش قاتارلىق تەرەپلەردە
ئىجابىي تۆھپىلەرنى قوشتى. بولۇپمۇ نۆۋەتتىكى ئىش ئورنىدىن قالغان ئىشچى- خىزمەتچىلەرنى قايتا ئىشقا
ئورۇنلاشتۇرۇش مەسىلىسىنى ھەل قىلىشتا ئومۇمىي مۈلۈكچىلىكتىكىدىن باشقا ئىگىلىكتىكى زاتلار مۇھىم
رول ئوينىدى. ستاتىستىكا قىلىنىشىچە، نۆۋەتتە ئومۇمىي مۈلۈكچىلىكتىكىدىن باشقا ئىگىلىكتىكى كارخانىلار
ھەر خىل خادىملاردىن 80 مىليوندىن ئارتۇق ئادەمنى ئىشقا ئورۇنلاشتۇرۇپ ، ئىشقا ئورۇنلىشىشنىڭ مۇھىم
بىر يولىغا ئايلىنىپ قالدى. شۇنىڭ بىلەن بىر ۋاقىتتا، ئومۇمىي مۈلۈكچىلىكتىكىدىن باشقا ئىگىلىكتىكى
خادىملارنىڭ تەركىبى مۇرەككەپ ، ساپاسى تەكشى بولمىغاچقا ، بىر قىسىملاردا مۇنداق ياكى ئۇنداق
مەسىلىلەر ساقلانماقتا . مەركەز ئوتتۇرىغا قويغان "ئىتتىپاقلىشىش ، ياردەم بېرىش ، يېتەكلەش ، تەربىيىلەش"
فاڭجېنىغا ئاساسەن ، بىز ئومۇمىي مۈلۈكچىلىكتىكىدىن باشقا ئىگىلىكتىكى كىشىلەرگە قارىتىلغان ئىدىيىۋى -
سىياسىي خىزمەتنى زور كۈچ بىلەن كۈچەيتىپ ، ئۇلارنىڭ ۋەتەننى سۆيۈشىگە ، كەسىپكە ئىشتىياق باغلىشىغا ،
قانۇنغا رىئايە قىلىشىغا ياردەم بەردۇق ، ئۇلارنىڭ نامراتلارنى يۆلەپ روناق تاپقۇزۇشنى مەزمۇن قىلغان 
شان -شەرەپ كەلتۈرۈش ئىشىنى قانات يايدۇرۇشىنى پائال تۈردە قوللىدۇق، سوتسىيالىزمنىڭ ماھىيەتلىك
تەلىپىنى ئەكس ئەتتۈرگەن بۇ ئىشلاردا زور نەتىجىلەرنى قولغا كەلتۈردۇق . تولۇقسىز مەلۇماتلارغا قارىغاندا
نۆۋەتتە شان - شەرەپ كەلتۈرۈش ئىشىدا يولغا قويۇلغان تۈرلەر 3820 دىن ئارتۇق ، نەقلەشكەن پۇل 10
مىليارد 500 مىليون يۈەن بولۇپ ، 1 مىليون 920 مىڭدىن ئارتۇق ئادەمنىڭ قورساق توق ، كىيىم پۈتۈن
بولۇش مەسىلىسىنى ھەل قىلدى، پارتىيە ۋە ھۆكۈمەتنىڭ نامراتلارنى يۆلەش بويىچە مۇستەھكەم ئىستىھكامغا
ھۇجۇم قىلىش ئىستراتېگىيىسىگە<#ستراتېگىيىسىگە#> ماسلىشىش ئۈچۈن ، نامراتلىقنى تۈگىتىش ، ھەر مىللەت خەلقىنىڭ ئورتاق
گۈللىنىشى ۋە ھەرقايسى جايلار خەلقىنىڭ ئورتاق بېيىشىنى ئىشقا ئاشۇرۇش ئۈچۈن ئاكتىپ تۆھپىلەرنى
قوشتى. شان -شەرەپ كەلتۈرۈش ئىشى يەنە غەربىي رايونلارنى كەڭ كۆلەمدە ئېچىش ، خەلقئارا ئالاقە
ۋە ھەمكارلىقنى كۈچەيتىش جەھەتتە تېخىمۇ زور رولىنى جارى قىلدۇرىدۇ. ئەمەلىيەت شۇنى ئىسپاتلىدىكى ،
شان-شەرەپ كەلتۈرۈش ئىشى سوتسىيالىزم ماھىيىتىنىڭ تەلىپىنى ئەكس ئەتتۈردى . ئۇ ھەم بىر  خىل
بازارنى يېتەكچى قىلغان نامراتلارنى يۆلەش ھەرىكىتى، ھەم ئومۇمىي مۈلۈكچىلىكتىكىدىن باشقا ئىگىلىكتىكى
زاتلارغا بولغان يېتەكچىلىكنى ۋە تەربىيىنى كۈچەيتىشنىڭ مۇھىم ۋاسىتىسىدۇر. شان-شەرەپ كەلتۈرۈش
ئىشىغا قاتنىشىش ئارقىلىق ئومۇمىي مۈلۈكچىلىكتىكىدىن باشقا ئىگىلىكتىكى زاتلارنىڭ ئاڭ سەۋىيىسى
ئومۇميۈزلۈك ئۆستى. باش شۇجى جياڭ زېمىن شان-شەرەپ كەلتۈرۈش ئىشىغا ئۆز قولى بىلەن مۇنداق
بېغىشلىما يېزىپ بەرگەن : "جۇڭخۇا مىللەتلىرىنىڭ ئەنئەنىۋى گۈزەل ئەخلاقىنى جارى قىلدۇرۇپ ، ئورتاق
بېيىشنى ئىلگىرى سۈرەيلى" .  ھازىر، پارتىيە رەھبەرلىكىنى قوللايدىغان، سوتسىيالىزم يولىدا قەتئىي ماڭىدى-
غان ئومۇمىي مۈلۈكچىلىكتىكىدىن باشقا ئىگىلىكتىكى ۋەكىللىك خاراكتېرگە ئىگە زاتلار قوشۇنى تەدرىجىي
ھالدا شەكىللەنمەكتە . ئۆتكەن يىلى ، مەملىكەتلىك خەلق قۇرۇلتىيى ۋەكىلى ، مەملىكەتلىك سىياسىي كېڭەش 
ھەيئىتى ، مەملىكەتلىك سودا-سانائەت بىرلەشمىسىنىڭ دائىمىي ھەيئىتى بولغان ئومۇمىي مۈلۈكچىلىكتىكىدىن
باشقا ئىگىلىكتىكى 33 نەپەر زات پۈتۈن مەملىكەتتىكى ئومۇمىي مۈلۈكچىلىكتىكىدىن باشقا ئىگىلىكتىكى
زاتلارغا « ئىناۋەت خىتابنامىسى»نى تارقىتىپ ، جۇڭخۇا مىللەتلىرىنىڭ ۋەدىدە تۇرۇش ، ئىناۋەتنى مۇھىم
كۆرۈش ، ئاتاق-ئابروينى قەدىرلەشتىن ئىبارەت ئەنئەنىۋى گۈزەل ئەخلاقىنى جارى قىلدۇرۇپ ، سوتسىيالىس-
تىك بازار ئىگىلىكىنىڭ نورمال تەرتىپىنى ئورتاق قوغداپ ، ياخشى ئىجتىمائىي مۇھىت يارىتىشنى تەشەببۇس
قىلدى. ھازىر ئومۇمىي مۈلۈكچىلىكتىكىدىن باشقا ئىگىلىكتىكى زاتلاردىن بۇ پائالىيەتكە ئاۋاز قوشقانلىرى
بارغانسېرى كۆپەيمەكتە . يېقىندا ، ئومۇمىي مۈلۈكچىلىكتىكىدىن باشقا ئىگىلىكتىكى كەڭ زاتلار يەنە جياڭ
زېمىننىڭ چاقىرىقىغا ئاۋاز قوشۇپ ، "بېيىغاندا مەنبەسىنى ئەسلەش ، بېيىغاندا يەنىمۇ ئىلگىرىلەشنى ئويلاش "
پائالىيىتىنى قانات يايدۇرۇپ ، پائال تۈردە يول ئېچىپ ئىلگىرىلەپ ، ئۆز تەرەققىياتىنى تېزلىتىش بىلەن
بىرگە، باشقا ئاممىنىمۇ ئورتاق بېيىشقا يېتەكلىدى . «ئىناۋەت خىتابنامىسى»نى تارقىتىش ۋە « بېيىغاندا
مەنبەسىنى ئەسلەش ، بېيىغاندا يەنىمۇ ئىلگىرىلەشنى ئويلاش" تەربىيە پائالىيىتىنى قانات يايدۇرۇش ئومۇمىي
مۈلۈكچىلىكتىكىدىن باشقا ئىگىلىكتىكى ئۇقۇمۇشلۇق زاتلارنىڭ شان-شەرەپ كەلتۈرۈش ئىشىدىن كېيىن
قىلغان زور ئىشى، ھەم ئۇلارنىڭ سوتسىيالىستىك ماددىي مەدەنىيلىك ۋە مەنىۋى مەدەنىيلىك قۇرۇلۇشىغا
قاتناشقانلىقىنىڭ كونكرېت ئىپادىسى، شۇنداقلا ئومۇمىي مۈلۈكچىلىكتىكىدىن باشقا ئىگىلىكتىكى زاتلارغا
قارىتىلغان ئىدىيۋى-سىياسىي  خىزمەتنى كۈچەيتىش يولىدىكى يېڭى ئىزدىنىشتۇر.
5.	بىرلىك سەپ خىزمىتى پەن-تېخنىكا ۋە مائارىپ ئارقىلىق دۆلەت-
نى گۈللەندۈرۈش ئىستراتېگىيىسىنى<#ستراتېگىيىسىنى#> يولغا قويۇشقا مۇناسىۋەتلىك
نۆۋەتتە دۇنيا تەرەققىياتىنىڭ بىر روشەن يۈزلىنىشى ئەقلىي ئىگىلىك دەۋرىنىڭ يېتىپ كېلىشىدۇر.
بۇندىن كېيىن خەلقئارا جەمئىيەتتىكى رىقابەت ئۇنىۋېرسال دۆلەت كۈچى جەھەتتىكى ئېلىشىش ، پەن- تېخنى-
كا جەھەتتىكى رىقابەت ۋە ئېلىشىشتۇر. تەرەققىي تاپقان ئەللەر بىلەن بولغان پەرقنى تېزدىن كىچىكلىتىش
ئۈچۈن ، پارتىيە مەركىزىي كومىتېتى ، گوۋۇيۈەن "پەن- تېخنىكا ۋە مائارىپ ئارقىلىق دۆلەتنى گۈللەندۈرۈش"
ئىستراتېگىيىسىنى<#ستراتېگىيىسىنى#> يولغا قويۇشنى ئوتتۇرىغا قويدى . ئەقلىي ئىگىلىك دەۋرىنى كۈتۈۋېلىش ئۈچۈن ، پەن- تېخ
نىكا ۋە مائارىپ ئارقىلىق دۆلەتنى گۈللەندۈرۈش ئىستراتېگىيىسىنى<#ستراتېگىيىسىنى#> يولغا قويۇشتا مۇھىمى كەڭ زىيالىيلارنىڭ
ئاكتىپلىقىنى تولۇق قوزغاش ۋە جارى قىلدۇرۇش لازىم. بىرلىك سەپ كەڭ زىيالىيلارنى ئىتتىپاقلاشتۇرۇشتەك
شەرەپلىك ۋەزىپىنى ئۈستىگە ئالغان . يولداش دېڭ شياۋپىڭ مۇنداق دەپ كۆرسەتكەن ،"زىيالىيلار
مەسىلىسگە بىرلىك سەپ بۆلۈمى دىققەت قىلىشى لازىم. زىيالىيلارنىڭ ئورۇنلاشتۇرۇلۇشى، تەمىناتى
جۈملىدىن سىياسىي جەھەتتىكى، تۇرمۇش جەھەتتىكى ئىشلارنى باشقا ئورۇنلار ئومۇمىي جەھەتتىن ئويلاپ
بولالمايدۇ.. .بىرلىك سەپ بۆلۈمى بۇ ئىشلارنى مۇھاكىمە قىلىشى، باشقۇرۇشى مۇشۇ جەھەتتىكى ئەھۋاللار-
نى، ئومۇمىي قىياپىتىنى ئومۇملاشتۇرۇپ ئىنكاس قىلىشى لازىم. مەسىلىنى ھەل قىلىش بولسا پۈتكۈل
دۆلەتنىڭ ئىشى." زىيالىيلار ئىچىدە 70%نى ئىگەللەيدىغىنى پارتىيىسىز زىيالىيلاردۇر، بىرلىك سەپ
تارماقلىرىنىڭ ئاساسىي ۋەزىپىسى مۇناسىۋەتلىك تەرەپلەر بىلەن زىچ ماسلىشىپ ، مۇشۇ جەھەتتىكى تەسىرى
بار، ۋەكىللىك خاراكتېرگە ئىگە زاتلارغا قارىتىلغان خىزمەتنى پائال تۈردە ياخشى ئىشلەشتىن ئىبارەت .
كونكرېت قىلىپ ئېيتقاندا ، تەسىرى بار، ۋەكىللىك خاراكتېرگە ئىگە زاتلار ئاساسلىقى ھەر دەرىجىلىك
خەلق قۇرۇلتىيى ۋەكىللىرى، سىياسىي كېڭەش ھەيئەتلىرى ئىچىدىكى پارتىيىسىز زىيالىيلار ، ھەرقايسى
دېموكراتىك پارتىيە - گۇرۇھلار ، مۇناسىۋەتلىك خەلق تەشكىلاتلىرى ۋە تارىخ-مەدەنىيەت سارايلىرى ، مەسلى-
ھەتچىلىك ئىشخانىلىرىدىكى پارتىيىسىز زىيالىيلار ، جۇڭگو پەنلەر ئاكادېمىيىسى، جۇڭگو قۇرۇلۇش ئاكادېمى
يىسىنىڭ ئاكادېمىكلىك ۋەزىپىلىرىنى ئۆتەۋاتقان پارتىيىسىز زىيالىيلار ، ھەرقايسى ئالىي مەكتەپلەر ۋە پەن
تەتقىقات ئورگانلىرىدا پەن باشلامچىسى ياكى مۇھىم كەسپىي تايانچ بولۇۋاتقان پارتىيىسىز زىيالىيلار
چوڭ ئوتتۇرا تىپتىكى كارخانىلار ۋە باشقا تەرەپلەردىكى ۋەكىللىك خاراكتېرگە ئىگە پارتىيىسىز زىيالىيلار
قاتارلىقلارنى ئۆز ئىچىگە ئالىدۇ.
كەڭ زىيالىيلارنىڭ سوتسىيالىستىك زامانىۋىلاشتۇرۇش قۇرۇلۇش ئىشلىرىدا ئەقىل - پاراسىتىنى جارى
قىلدۇرۇشى ئۈچۈن شارائىت ھازىرلاپ بېرىش ، ياخشى مۇلازىمەت بىلەن تەمىنلەش بىرلىك سەپ بۆلۈمى
ۋە ھەرقايسى مۇناسىۋەتلىك تارماقلارنىڭ ئورتاق مەسئۇلىيىتى ۋە شەرەپلىك ۋەزىپسىدۇر. بىز پارتىيە
مەركىزىي كومىتېتىنىڭ زىيالىيلار ھەققىدىكى فاڭجېن ، سىياسەتلىرىنى داۋاملىق تۈردە ئومۇميۈزلۈك ئىزچىل-
لاشتۇرۇپ ، پۈتۈن جەمئىيەتتە "بىلىمنى ھۆرمەتلەش ، ئىختىساس ئىگىلىرىنى ھۆرمەتلەش" تەك ياخشى
كەيپىياتنىڭ كەڭ كۆلەمدە چوڭقۇر ھالدا شەكىللىنىشىنى ئىلگىرى سۈرىمىز، يۇقىرى ساپالىق مۇنەۋۋەر
پەن- تېخنىكا ئىختىساس ئىگىلىرىنى يېتىشتۈرۈشنى مۇھىم ئىستراتېگىيىلىك<#ستراتېگىيىلىك#> ئورۇنغا قويۇپ ، تىرىشىپ زىيالىي
لارنىڭ ئۆگىنىش ، خىزمەت ۋە تۇرمۇشى ئۈچۈن ياخشى شارائىت يارىتىپ بېرىپ ، زىيالىيلارنىڭ ئاكتىپچانلى
قىنى ۋە ئىجادچانلىقىنى ئەڭ زور دەرىجىدە جارى قىلدۇرىمىز، ئۇلارنى سوتسىيالىستىك زامانىۋىلاشتۇرۇش ،
قۇرۇلۇش ئىشلىرىدا بولۇپمۇ دۆلەتنىڭ بىلىم ۋە تېخنىكىدا يېڭىلىق يارىتىش قۇرۇلۇشىدا تالانتىنى، كارامىتىنى
كۆرسىتىش ئىمكانىيىتىگە ئىگە قىلىمىز، شۇنىڭ بىلەن پەن-تېخنىكا ۋە مائارىپ ئارقىلىق دۆلەتنى گۈللەندۈ-
رۈش ئىستراتېگىيىسىنىڭ<#ستراتېگىيىسىنىڭ#> ئومۇميۈزلۈك يولغا قويۇلۇشىنى ئىلگىرى سۈرىمىز. بىز "خۇاشيا تالانت ئىگىلىرى
فوندى" تەسىس قىلىش ئارقىلىق زور بىر تۈركۈم داڭلىق پارتىيىسىز ئىختىساس ئىگىلىرىنىڭ ئىلمىي
ئەسەرلىرىنىڭ نەشردىن چىقىشىغا پىلانلىق ھالدا ئىقتىسادىي ياردەم بەردۇق ، كىچىك پىلانتلارنى داڭلىق
ئالىملار ، سەنئەتكارلارنىڭ ئىسمى بىلەن ئاتاش ئارقىلىق كەڭ پارتىيىسىز زىيالىيلارنىڭ ئىسلاھات ئېچىۋېتىش
ۋە سوتسىيالىستىك زامانىۋىلاشتۇرۇش قۇرۇلۇشىغا ئۆزىنى بېغىشلاش ئاكتىپچانلىقىنى يەنىمۇ قوزغىدۇق .
شۇنىڭ بىلەن بىر ۋاقىتتا، يۇقىرىقى ئىزدىنىشلەر بىزنىڭ يېڭى ۋەزىيەتتىكى پارتىيىسىز زىيالىيلار خىزمىتىنى
ياخشى ئىشلىشىمىز ئۈچۈنمۇ يېڭى ، ئۈنۈملۈك ۋاسىتە بىلەن تەمىنلىدى . ئەقلىي ئىگىلىكنىڭ راۋاجلىنىشىغا
ئەگىشىپ ، پارتىيىسىز زىيالىيلار قوشۇنى جەزمەن كۈنسېرى زورىيىپ بارىدۇ، بىرلىك سەپ جەزمەن
پەن- تېخنىكا ۋە مائارىپ ئارقىلىق دۆلەتنى گۈللەندۈرۈش ئىستراتېگىيىسىنى<#ستراتېگىيىسىنى#> يولغا قويۇشتا مۇھىم رولىنى 
جارى قىلدۇرىدۇ.
يۇقىرىقى بەش تەرەپتىن بىز شۇنى كۆرۈپ ئالالايمىزكى، بىرلىك سەپ ئىلگىرى پارتىيىمىزنىڭ بىر
چوڭ تەڭگۈشتەرى ئىدى، ھازىر بولسا يەنىلا پارتىيىمىزنىڭ چوڭ ئەڭگۈشتەرى بولۇپ تۇرۇۋاتىدۇ. بىز
شۇنىڭغا ئىشىنىمىزكى، يولداش جاڭ زېمىن يادرولۇقىدىكى پارتىيە مەركىزىي كومىتېتىنىڭ كۈچلۈك
رەھبەرلىكى ئاستىدا، دېڭ شياۋپىڭ نەزەرىيىسىنىڭ يېتەكچىلىكى ئاستىدا  ھەر دەرىجىلىك پارتكوم ۋە 
ھۆكۈمەتنىڭ ئەھمىيەت بېرىشى ۋە قوللىشى ئاستىدا ، ھەر دەرىجىلىك بىرلىك سەپ تارماقلىرىنىڭ ۋە كەڭ
بىرلىك سەپ خىزمەتچىلىرىنىڭ ئورتاق تىرىشىشى ئاستىدا ، كەڭ پارتىيىلىك كادىرلارنىڭ ۋە ئاممىنىڭ يېڭى
ۋەزىيەتتىكى بىرلىك سەپنىڭ ئالاھىدە مۇھىملىقىغا بولغان تونۇشىنىڭ ئۈزلۈكسىز چوڭقۇرلىشىشىغا ئەگىشىپ ،
بىرلىك سەپتىن ئىبارەت بۇ ئەڭگۈشتەر جۇڭگوچە سوتسىيالىزم قۇرۇش ۋە ۋەتەننىڭ بىرلىكىنى ئىشقا
ئاشۇرۇش ئىشلىرىدا جەزمەن تېخىمۇ مۇھىم رول ئوينىغۇسى.
( ئاپتور: مەملىكەتلىك سىياسىي  كېڭەشنىڭ مۇئاۋىن رەئىسى، مەركىزىي كومىتېت بىرلىك
سەپ بۆلۈمىنىڭ باشلىقى )
تەرجىمە قىلغۇچى : دولقۇن قادىر
مەسئۇل مۇھەررىر : ئەركىنجان

