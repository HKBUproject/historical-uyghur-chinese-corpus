پارتىيىنىڭ مىللىي سىياسىتىنىڭ پارلاق غەلىبىسى
-نىڭشيا خۇيزۇ ئاپتونوم رايونى قۇرۇلغانلىقىنىڭ 40 يىللىقىنى
خاتىرىلەش مۇناسىۋىتى بىلەن
ماۋ رۇبەي 
 بۇ يىل نىڭشيا خۇيزۇ ئاپتونوم رايونى قۇرۇلغانلىقىنىڭ 40 يىللىقى . 40 يىلدىن بۇيان ، جۇڭگو
كومپارتىيىسىنىڭ رەھبەرلىكىدە ، پارتىيىنىڭ مىللىي سىياسىتىنىڭ شانلىق يېتەكچىلىكىدە ، نىڭشيادىكى خۇيزۇ،
خەنزۇ قاتارلىق ھەر مىللەت خەلقلىرى ئىتتىپاقلىشىپ كۈرەش قىلىپ ، مىللىي تېررىتورىيىلىك ئاپتونومىيىنى
يولغا قويدى؛ باراۋەر بولۇش - ئۆزئارا ياردەملىشىش ، ئىتتىپاقلىشىش - ھەمكارلىشىش ، ئورتاق گۈللىنىش ئاسا-
سىدىكى سوتسىيالىستىك يېڭىچە مىللىي مۇناسىۋەتنى شەكىللەندۈردى ۋە راۋاجلاندۇردى ، ئىسلاھات ئېچىۋې-
تىش ئىشلىرىنى يولغا قويۇپ ، جاپا- مۇشەققەتكە چىداپ ئىگىلىك يارىتىپ ، سوتسىيالىستىك قۇرۇلۇشتا ئۇلۇغ
مۇۋەپپەقىيەتلەرنى قولغا كەلتۈردى ، شەھەر-يېزا قىياپىتىدە يەر- جاھاننى زىلزىلىگە كەلتۈرگىدەك ئۆزگىرىش
لبارلىققا كەلتۈردى . 1997-يىلى مىللىي ئىشلەپچىقىرىش ئومۇمىي قىممىتى 21 مىليارد يۈەن بولۇپ ،
ئاپتونوم رايون قۇرۇلۇشتىن بۇرۇنقىدىن (1957- يىلدىكىدىن ) 28.9 ھەسسە ئاشتى; مالىيە كىرىمى 1 مىليارد
370 مىليون يۈەن بولۇپ ، 1957-يىلدىكىنىڭ 38 ھەسسىسىگە توغرا كېلىدۇ، كىشى بېشىغا توغرا كېلىدىغان
مىللىي ئىشلەپچىقىرىش ئومۇمىي قىممىتى 3962 يۈەنگە يەتكەن بولۇپ ، بۇ ، 1957-يىلدىكىنىڭ 10.1
ھەسسىسىگە توغرا كېلىدۇ. ئىقتىسادىي تەرەققىيات ئاساسىدا ، ھەر مىللەت خەلقلىرىنىڭ تۇرمۇش سەۋىيىسى
ئۈزلۈكسىز ئۆستى، 1997- يىلى دېھقانلارنىڭ كىشى بېشىغا توغرا كېلىدىغان ساپ كىرىمى 1545 يۈەن ،
شەھەر بازارلاردىكى ئاھالىلەرنىڭ كىشى بېشىغا توغرا كېلىدىغان يىللىق كىرىمى 3850 يۈەن بولدى .
مىللەتلەر ئىتتىپاق بولغان ، جەمئىيەت ئالغا ئىلگىرىلەۋاتقان ، ئىقتىساد تەرەققىي قىلىۋاتقان ، سىياسىي جەھەتتە
مۇقىم بولغان ، دەسلەپكى قەدەمدە گۈللەنگەن سوتسىيالىستىك يېڭى نىڭشيا كىشىلەر ئالدىدا نامايان بولماقتا.
ئاپتونوم رايوننىڭ 40 يىلدىن بۇيان قولغا كەلتۈرگەن ئۇلۇغ مۇۋەپپەقىيەتلىرى - پارتىيىنىڭ مىللىي
سىياسىتىنىڭ ئۇلۇغ غەلىبىسى، ئاپتونوم رايوننىڭ ئۆتكەنكى ھەر نۆۋەتلىك پارتكوم ، ھۆكۈمەتلىرىنىڭ پۈتۈن
رايوندىكى ھەر مىللەت خەلقلىرىنى باشلاپ پارتىيىنىڭ لۇشيەن ، فاڭجېن ، سىياسەتلىرىنى قەتئىي ئىجرا
قىلىپ ، ئىتتىپاقلىشىپ كۈرەش قىلغانلىقى ، ھەقىقىي ، ئەمەلىي ئىشلىگەنلىكى ، جاپا- مۇشەققەتكە چىداپ
ئىگىلىك تىكلىگەنلىكى ، يول ئېچىپ يېڭىلىق ياراتقانلىقىنىڭ نەتىجىسى. 40 يىلدىن بۇيانقى ئەمەلىي
تەجرىبىلەرنى ئەستايىدىل يەكۈنلەش بىزنىڭ پارتىيە 15- قۇرۇلتىيىنىڭ روھىنى چوڭقۇر ئەمەلىيلەشتۈرۈپ
دېڭ شياۋپىڭ نەزەرىيىسى ئۇلۇغ بايرىقىنى تېخىمۇ قەتئىي تەۋرەنمەي ئېگىز كۆتۈرۈپ ، يولداش جياڭ
زېمىن يادرولۇقىدىكى پارتىيە مەركىزىي كومىتېتىنىڭ ئەتراپىغا تېخىمۇ زىچ ئۇيۇشۇپ ، ئۆتكەن ئىشلارنى
داۋاملاشتۇرۇپ ، كېيىنكى ئىشلارغا ئاساس سېلىپ ، نىڭشيانىڭ ئىسلاھات ئېچىۋېتىش ۋە سوتسىيالىستىك
زامانىۋىلاشتۇرۇش قۇرۇلۇش ئىشلىرىنى داۋاملىق ئالغا سىلجىتىشمىزدا ئىنتايىن مۇھىم ئەھمىيەتكە ئىگە. 
1.	 پارتىيىنىڭ رەھبەرلىكىدە چىڭ تۇرۇپ ، مىللىي تېررىتورىيىلىك ئاپتونومىيىنى يولغا
قويۇپ ، نىڭشيانىڭ ئەمەلىي ئەھۋالىنى كۆزدە تۇتقان ھالدا خىزمەت ئېلىپ بېرىش لازىم 
پارتىيىنىڭ رەھبەرلىكىدە چىڭ تۇرۇش دۆلەتنى قۇدرەت تاپقۇزۇش ، مىللەتنى گۈللەندۈرۈشنىڭ تۈپ
كاپالىتى ، جۇڭگو تارىخىي تەرەققىياتىنىڭ مۇقەررەر يولىدۇر. جۇڭگو كومپارتىيىسىنىڭ رەھبەرلىكىدە ، مىللىي
تېررىتورىيىلىك ئاپتونومىيە تۈزۈمىنى يولغا قويغانلىقىمىز ئۈچۈنلا، بىز مىللەتلەر مەسىلىسىنى ھەل قىلىشنىڭ
جۇڭگوچە توغرا يولىنى تاپتۇق . پارتىيىنىڭ رەھبەرلىكىدە چىڭ تۇرۇش دېگەنلىك پارتىيىنىڭ لۇشيەن،
فاڭجېن ، سىياسەتلىرىنى قەتئىي تەۋرەنمەي ئىزچىللاشتۇرۇپ ، پارتىيە مەركىزىي كومىتېتىنىڭ رەھبەرلىك
نوپۇزىنى قەتئىي قوغداپ ، مەركەزنىڭ ئەمىر- پەرمانلىرىنىڭ يۈرۈشۈشىگە كاپالەتلىك قىلىش دېگەنلىكتۇر .
پەقەت مۇشۇنداق قىلغاندىلا ، دۆلەتنىڭ بىرلىكى ، مىللەتلەرنىڭ ئىتتىپاقلىقىنى قوغدىغىلى، شۇنداقلا ئاز
سانلىق مىللەت رايونلىرىنىڭ مۇقىملىقى ۋە تەرەققىياتىنى قوغدىغىلى ۋە ئىلگىرى سۈرگىلى بولىدۇ.
40  يىلدىن بۇيان ، نىڭشيادىكى ھەر دەرىجىلىك پارتىيە تەشكىلاتلىرى باشتىن - ئاخىر ئاڭلىق ھالدى
يولداش ماۋ زېدۇڭ ، دېڭ شياۋپىڭ ، جياڭ زېمىن يادرولۇقىدىكى ئۈچ ئەۋلاد پارتىيە مەركىزىي كومىتېت
رەھبەرلىك كوللېكتىپى بىلەن يۈكسەك بىردەكلىكنى ساقلاپ ، ھەر مىللەت خەلق ئاممىسى بىلەن قان بىلەن
گۆشتەك قويۇق مۇناسىۋەت ئورنىتىپ ، "سول"چىللىق ۋە ئوڭچىللىقتىن كېلىدىغان توسالغۇلارنى ئۈزلۈكسىز
سۈپۈرۈپ تاشلاپ ، ھەر مىللەت خەلقلىرىنى باشلاپ قەتئىي تەۋرەنمەي سوتسىيالىزم يولىدا ماڭدى ،
نىڭشيانىڭ ئۈزلۈكسىز تەرەققىي قىلغانلىقى ، ئۈزلۈكسىز ئالغا ئىلگىرىلىگەنلىكىنىڭ<#ئىلگىرلىگەنلىكىنىڭ#> تۈپ سەۋەبى ئەنە
شۇنىڭدىن ئىبارەت . 40 يىللىق تارىخىي تەجرىبىلەر بىزگە شۇنى ئۇقتۇرىدۇكى ، جۇڭگو كومپارتىيىسى
بولمىغان بولسا ، نىڭشيادىكى خۇيزۇ خەلقى ۋە ھەر مىللەت خەلقلىرىنىڭ ئازادلىقى بولمىغان بولاتتى ، نىڭشيا
خۇيزۇ ئاپتونوم رايونىنىڭ قۇرۇلۇشىمۇ بولمىغان بولاتتى ، نىڭشيانىڭ بۈگۈنكىدەك ھاياتىي كۈچكە ۋە
ئۈمىدكە تولغان چوڭ ياخشى ۋەزىيىتىمۇ بولمىغان بولاتتى .
جۇڭگو كومپارتىيىسىنىڭ رەھبەرلىكىدە مىللىي تېررىتورىيىلىك ئاپتونومىيىنى يولغا قويۇش پارتىيىمىز-
نىڭ ماركسىزملىق مىللەت قارىشى بىلەن مەملىكىتىمىزنىڭ مىللەتلەر مەسىلىسىنى ھەل قىلىش جەھەتتىكى
ئاساسىي سىياسىتى، دۆلىتىمىزنىڭ بىر تۈرلۈك مۇھىم سىياسىي تۈزۈمىدۈر. مىللىي تېررىتورىيىلىك ئاپتونومى-
يە سىياسىتى ھەم خۇيزۇ خەلقىنىڭ سىياسىي، ئىقتىسادىي ۋە مەدەنىيەت قاتارلىق جەھەتلەردە ئاپتونومىيە
ھوقۇقىنى يۈرگۈزۈشىگە كاپالەتلىك قىلىدۇ ، ھەم ۋەتەننىڭ بىرلىكى ۋە مىللەتلەرنىڭ ئىتتىپاقلىقىغا تۈرلۈك
 شەكىللەر بىلەن بۇزغۇنچىلىق قىلىدىغان قىلمىشلارغا قەتئىي قارشى تۇرىدۇ. نىڭشيا خۇيزۇ ئاپتونوم رايونى
قۇرۇلغاندىن بۇيان ، بىز دۆلەتنىڭ مەنپەئىتى ۋە جۇڭخۇا مىللەتلىرىنىڭ ئومۇمىي مەنپەئىتىنى بىرىنچى ئورۇنغا
قويۇپ ، دۆلەتنىڭ بىرلىكىنى قوغداپ ، مەركەزنىڭ رەھبەرلىكىگە بويسۇنۇپ ، ئاساسىي قانۇن ۋە قانۇنلارنىڭ
ئۆز يېرىمىزدە ئىجرا قىلىنىشىغا كاپالەتلىك قىلىپ كەلدۇق ، شۇنىڭ بىلەن بىرگە مىللىي تېررىتورىيىلىك
ئاپتونومىيە تۈزۈمىنى يەنىمۇ مۇكەممەلەشتۇردۇق . «مىللىي تېررىتورىيىلىك ئاپتونومىيە قانۇنى» يۈرگۈزۈل-
گەندىن بۇيان ، ئاپتونوم رايونلۇق خەلق قۇرۇلتىيى ھەم ئۇنىڭ دائىمىي كومىتېتى مەزمۇنى سىياسەت
ئىقتىساد، مەدەنىيەت ، مائارىپ قاتارلىق تەرەپلەرگە چېتىلىدىغان يەرلىك خاراكتېرلىك قانۇن-نىزام ۋە قانۇنىي
كۈچكە ئىگە بەلگىلىمە ، قاراردىن 149 ىنى تۈزۈپ چىقتى، «نىڭشيا خۇيزۇ ئاپتونوم رايونىنىڭ ئاپتونومىيە
نىزامى » ھازىر تۈزۈلۇۋاتىدۇ. بۇ يەرلىك خاراكتېرلىك قانۇن -نىزاملارنىڭ تۈزۈلۈشى ۋە يۈرگۈزۈلۈشى مىللىي
ئاپتونومىيە ھوقۇقىنى كونكرېتلاشتۇرۇپ ، نىڭشيا خۇيزۇ ئاپتونوم رايونىنىڭ ئاپتونومىيە ھوقۇقىدىن تولۇق
بەھرىمەن بولۇشىغا كاپالەتلىك قىلدى . نىڭشيانىڭ مىللىي تېررىتورىيىلىك ئاپتونومىيىنى يولغا قويۇش
ئەمەلىيىتى ئىسپاتلىدىكى ، جۇڭگو كومپارتىيىسىنىڭ رەھبەرلىكى مىللىي تېررىتورىيىلىك ئاپتونومىيە تۈزۈمى
مەۋجۇت بولۇپ تۇرۇشىنىڭ ئالدىنقى شەرتى ۋە ئۇنىڭ توغرا يۈرگۈزۈلۈشىنىڭ تۈپ كاپالىتى . مىللىي
تېررىتورىيىلىك ئاپتونومىيە مەركەز بىلەن مىللىي ئاپتونومىيىلىك جايلارنىڭ مۇناسىۋىتىنى توغرا بىر تەرەپ
قىلىشقا ، ئاپتونومىيىلىك جايلارنىڭ ئىچكى قىسمىدىكى مىللەتلەر مۇناسىۋىتىنى توغرا بىر تەرەپ قىلىشقا
پايدىلىق بولۇپ ، مەملىكىتىمىزنىڭ مىللەتلەر مەسىلىسىنى ھەل قىلىشتىكى بىردىنبىر توغرا يولدۇر. پارتىيىنىڭ
مىللىي تېررىتورىيىلىك ئاپتونومىيە سىياسىتىدە چىڭ تۇرۇش پارتىيىنىڭ رەھبەرلىكىدە چىڭ تۇرۇشنىڭ
مۇھىم ئىپادىسى، سوتسىيالىستىك دېموكراتىيە - قانۇنچىلىق قۇرۇلۇشىنى ئىلگىرى سۈرۈشنىڭ مۇھىم مەزمۇنى،
بىز بۇ سىياسەتنى داۋاملىق ، ئاڭلىق ھالدا ئىزچىللاشتۇرۇشىمىز لازىم .
پارتىيىنىڭ رەھبەرلىكىدە چىڭ تۇرۇپ ، مىللىي تېررىتورىيىلىك ئاپتونومىيىنى يولغا قويۇشتا ، چوقۇم
نىڭشيانىڭ مىللىي ئالاھىدىلىكى ، رايون ئالاھىدىلىكى ۋە ئىقتىسادىي ئالاھىدىلىكىنى كۆزدە تۇتۇپ ،
مەركەزنىڭ فاڭجېن ، سىياسەتلىرىنى نىڭشيانىڭ ئەمەلىيىتىگە بىرلەشتۈرۈشكە ماھىر بولۇپ ، ئاپتونوم رايونى-
مىزنىڭ ئىقتىسادىي ، ئىجتىمائىي تەرەققىياتىغا ماس كېلىدىغان ئىستراتېگىيىلىك تەدبىرلەرنى تۈزۈپ چىقىپ ،
ئىجادچانلىق بىلەن خىزمەت ئېلىپ بېرىشىمىز لازىم. نىڭشيا ئىچكى قۇرۇقلۇققا جايلاشقان خۇيزۇ ئاپتونوم
رايونى بولۇپ ، چېگرىدىن، دېڭىزدىن يىراق ، قاتناش قولايسىز ، ئۇچۇرنىڭ تارقىتىلىشى ئاستا، ئىقتىساد،
مەدەنىيىتى ئارقىدا ، ئىشلەپچىقىرىش كۈچلىرىنىڭ سەۋىيىسى تۆۋەن ، ئومۇمەن ئالغاندا سوتسىيالىزمنىڭ
دەسلەپكى باسقۇچىنىڭ بىرقەدەر تۆۋەن قاتلىمىدا تۇرۇۋاتىدۇ، بۇ-- ئاپتونوم رايونىمىزنىڭ ئاساسىي ئەھۋالى ،
ئەڭ چوڭ ئەمەلىيەت . 40 يىلدىن بۇيان ، ئاپتونوم رايوننىڭ ئۆتكەنكى ھەر نۆۋەتلىك پارتكوملىرى ئاپتونوم
رايونىمىزنىڭ ئەمەلىيىتىنى چىقىش قېلىپ ، ئوخشىمىغان تەرەققىيات باسقۇچىدا شۇ باسقۇچقا مۇناسىپ
بولغان تەرەققىيات ئىستراتېگىيىلىرى<#ستىراتېگىيىلىرى#> ۋە خىزمەت لايىھىلىرىنى ئوتتۇرىغا قويۇپ ، ھەقىقىي يۈرگۈزگىلى
بولىدىغان نۇرغۇن سىياسەت تەدبىرلىرىنى تۈزۈپ چىقىپ ، ياخشى ئۈنۈمگە ئېرىشتى. پارتىيىنىڭ 15-قۇرۇلتى-
يىدىن بۇيان ، بىز ئۆتكەنكى ھەر نۆۋەتلىك پارتكوملارنىڭ خىزمەت جەھەتتىكى مۇۋەپپەقىيەتلىك تەجرىبىلى-
رىنى ئەستايىدىل يەكۈنلەپ ، ئاپتونوم رايونىمىزنىڭ ئەھۋالىغا بولغان تونۇشنى ئۈزلۈكسىز چوڭقۇرلاشتۇ
رۇپ ، خەلقنى بېيىتىشنى ئاساس ، بازارنى يېتەكچى قىلغان ھالدا يېزا ئىگىلىكىنى كەسىپلەشتۈرۈش،
سانائەتنى زامانىۋىلاشتۇرۇش ، يېڭى تېخنىكىلارنى قوللىنىشتىن ئىبارەت "ئۈچ لىنىيە" بويىچە ئالغا ئىلگىرى-
لەپ، ئىسلاھات ئېچىۋېتىش قەدىمىنى تېزلىتىش ، ئىقتىسادىي قۇرۇلمىنى تەڭشەشنى تېزلىتىش ، ئومۇمىي
مۈلۈكچىلىك ئىگىلىكىنى ئاساسىي گەۋدە قىلىشتا چىڭ تۇرۇش شەرتى ئاستىدا ئومۇمىي مۈلۈكچىلىكتە
بولمىغان ئىگىلىكنىڭ تەرەققىياتىنى تېزلىتىش ، نامراتلارنى يۆلەش بويىچە ئاتاكا قىلىش سالمىقىنى ئاشۇرۇش ،
ئىجتىمائىي تەرەققىياتنى تېزلىتىش ، شۇ ئارقىلىق نىڭشيانىڭ ئىقتىسادىي تەرەققىياتىنىڭ يېڭى ئۈستۈنلۈكىنى
شەكىللەندۈرۈپ ، ئىقتىساد، جەمئىيەتنىڭ تەڭكەش تەرەققىياتىنى ئىشقا ئاشۇرۇشنى ئوتتۇرىغا قويدۇق . بۇ
تەرەققىيات ئىستراتېگىيىسى ۋە ئاساسىي فاڭجېن ئاپتونوم رايونىمىزدىكى ھەر مىللەت كادىرلىرى ۋە
ئاممىسىنىڭ ئەمەلىي تەجرىبىلىرىنىڭ يەكۈنى ۋە كوللېكتىپ ئەقىل - پاراسىتىنىڭ جەۋھىرى ، ئاپتونوم رايونى-
مىزنىڭ ئۆتكەنكى ھەر نۆۋەتلىك پارتكوم ۋە ھۆكۈمەتلىرىنىڭ پايدىلىق ئىزدىنىشى ۋە مۇۋەپپەقىيەتلىك
تەدبىرلىرىنىڭ داۋاملاشتۇرۇلۇشى، شۇنداقلا ئاپتونوم رايونىمىزنىڭ ئوبيېكتىپ ئەمەلىيىتىنىڭ توغرا ئەكس
ئەتتۈرۈلۇشى بولۇپ ، ئاپتونوم رايونىمىز ئىقتىسادىنىڭ تېز، ساغلام تەرەققىي قىلىشى ۋە جەمئىيەتنىڭ
ئومۇميۈزلۈك يۈكسىلىشىنى ئۈنۈملۈك ئالغا سىلجىتىۋاتىدۇ . ئەمەلىيەت ئىسپاتلىدىكى ، پارتىيىنىڭ تۈرلۈك
فاڭجېن ، سىياسەتلىرىنى نىڭشيانىڭ ئەمەلىيىتى بىلەن بىرلەشتۈرۈپ ، ھەقىقەتنى ئەمەلىيەتتىن ئىزدەپ ،
يۈرەكلىك ئىزدىنىپ ، دادىللىق بىلەن ئەمەلىيەتتىن ئۆتكۈزۈپ ، خىزمەتلەرنى ئىجادچانلىق بىلەن قانات
يايدۇرغاندىلا، ئاندىن ئۈزلۈكسىز ئۆزگىرىۋاتقان ئوبيېكتىپ<#ئوبېكتىپ#> ۋەزىيەتكە ماسلاشقىلى بولىدۇ، مەركەزنىڭ
لۇشيەن ، فاڭجېن ، سىياسەتلىرىنى كونكرېتلاشتۇرۇپ ، نىڭشيانىڭ ئەمەلىيىتىگە ماس كېلىدىغان توغرا
تەدبىرلەرنى تۈزۈپ چىققاندىلا، ئاندىن سۈرئەت بىرقەدەر تېز، قەدەم بىرقەدەر پۇختا ، ئىقتىسادىي ئۈنۈم
بىرقەدەر ياخشى ، خەلق تۇرمۇشىنىڭ ياخشىلىنىشى بىرقەدەر روشەن بولغان يېڭى يولنى تاپقىلى بولىدۇ.
2.	ئىقتىسادىي قۇرۇلۇشنى مەركەز قىلىشتا چىڭ تۇرۇپ ، ئىشلەپچىقىرىش كۈچلىرىنى زور
كۈچ بىلەن راۋاجلاندۇرۇپ ، نامراتلىقتىن قۇتۇلۇش-بېيىش قەدىمىنى تېزلىتىپ ، ئورتاق گۈللىنىشنى
ئىشقا ئاشۇرۇش لازىم 
ئىقتىسادنى راۋاجلاندۇرۇش سوتسىيالىزمنىڭ تۈپ ۋەزىپىسى، شۇنداقلا مىللىي خىزمەتنى ياخشى
ئىشلەشنىڭ مۇقەررەر تەلىپى. ئاز سانلىق مىللەت رايونلىرىنىڭ ئىقتىسادىي قۇرۇلۇشىنى تېزلىتىپ ، مىللەتلەر
نىڭ ئورتاق گۈللىنىشىنى ئىشقا ئاشۇرۇش يېڭى دەۋردە مىللەتلەر باراۋەرلىكىدە چىڭ تۇرۇش ، مىللەتلەر
ئىتتىپاقلىقىنى كۈچەيتىش ، مىللەتلەر مەسىلىسىنى ياخشى ھەل قىلىشنىڭ ئاساسى، خۇددى يولداش دېڭ
شياۋپىڭ كۆرسەتكىنىدەك، "مىللىي تېررىتورىيىلىك ئاپتونومىيىنى يولغا قويۇشتا ، ئىقتىسادنى يۈكسەلدۈرمى-
سەك، ئاپتونومىيە دېگىنىمىزمۇ قۇرۇق گەپ بولۇپ قالىدۇ." (دېڭ شياۋپىڭ ماقالىلىرىدىن تاللانما» ، ئۇيغۇرچە
نەشرى ، 1- توم ، 386-بەت)
مۇرەككەپ تارىخىي ۋە رېئال سەۋەبلەر تۈپەيلىدىن ، نىڭشيانىڭ ئىقتىسادىي تەرەققىيات سەۋىيىسى
پۈتۈن مەملىكەتنىڭكىگە سېلىشتۇرۇلغاندا ، بىرقەدەر روشەن پەرق بار ، ئۇنىڭ ئۈچۈن ئېيتقاندا ئىشلەپچىقى-
رىش كۈچلىرىنى تەرەققىي قىلدۇرۇش ۋەزىپىسى تېخىمۇ ئېغىر. شۇڭا ، بىز ئىقتىسادىي قۇرۇلۇشنى مەركەز
قىلىشتا تېخىمۇ ئاڭلىق ھالدا چىڭ تۇرۇشىمىز، بۇ مەركەزدىن چەتلەپ كەتمەسلىكىمىز لازىم. پارتىيە
11-  نۆۋەتلىك مەركىزىي كومىتېتىنىڭ 3- ئومۇمىي يىغىنىدىن بۇيان ، نىڭشيانىڭ ئۆتكەنكى ھەر نۆۋەتلىك
پارتكوم ۋە ھۆكۈمەتلىرى ئاپتونوم رايوننىڭ ئىقتىسادىي قۇرۇلۇشىغا ئىنتايىن ئەھمىيەت بېرىپ، ئىقتىسادىي
قۇرۇلۇشتىن ئىبارەت بۇ مەركەزنى مەھكەم تۇتۇپ ، ئىشلەپچىقىرىش كۈچلىرىنى زور كۈچ بىلەن راۋاجلاندۇ -
رۇپ كۆپ مىقداردا مالىيە كۈچى، ماددىي كۈچ سېلىپ ، ئىقتىسادىي تەرەققىياتنى ئىلگىرى سۈردى . يېزا
ئىگىلىكىدە، ئىشنى ئىشلەپچىقىرىش شارائىتى ۋە ئېكولوگىيىلىك مۇھىتنى ئۆزگەرتىشتىن باشلاپ ، يېزا
ئىگىلىكىنىڭ ئاساسىي قۇرۇلۇشىنى كۈچەيتىپ ، كونا سۇغىرىش رايونىغا قارىتا تېخنىكىلىق ئۆزگەرتىش ئېلىپ
بېرىپ ، بىر تۈركۈم مەركىزىي تايانچ سۇ ئىنشائاتلىرىنى قۇرۇپ چىقىپ ، سۇغىرىش ، سۇنى چىقىرىۋېتىش،
تاشقىندىن ساقلىنىش ، قۇرغاقچىلىققا قارشى تۇرۇش ، سۇ-تۇپراقنى ساقلاش ، ئادەم ۋە ھايۋاناتلارنى ئىچىدى-
غان سۇ بىلەن تەمىنلەش قاتارلىق سۇ ئىنشائاتى سىستېمىسىنى دەسلەپكى قەدەمدە شەكىللەندۇردۇق.
خۇاڭخى دەرياسىدىن سۇ باشلاپ سۇغىرىش رايونلىرىدىكى تۆۋەن مەھسۇلاتلىق ئېتىزلارنى ياخشىلاپ،
خۇاڭخى دەرياسىنى بويلاپ ئىگىلىكنى تەرەققىي قىلدۇرۇپ ، دېھقانچىلىق ، چارۋىچىلىق ۋە بېلىقچىلىقنى
ئۆزئارا بىرلەشتۈرۈشنى پائال ئىلگىرى سۈرۈپ ، كۆپ خىل ئىگىلىكنى زور كۈچ بىلەن راۋاجلاندۇرۇپ،
يېزا ئىگىلىكىنىڭ ئۇنىۋېرسال ئىشلەپچىقىرىش ئىقتىدارىنى كۆرۈنەرلىك ئۆستۈردۇق . ئاشلىق مەھسۇلاتى
1997- يىلى 2 مىليارد 550 مىليون كىلوگرامغا يېتىپ ، 1957- يىلدىكىدىن  3.6 ھەسسە ئاشتى، كىشى
بېشىغا توغرا كېلىدىغان ئاشلىق پۈتۈن مەملىكەت بويىچە 5-ئورۇندا تۇرىدۇ. سانائەتتە، بايلىق ئۈستۈنلۈكىگە
تايىنىپ ، ئېنېرگىيە ، خام ئەشيا- ماتېرىيال مۇھىم نۇقتا قىلىنغان تۈۋرۈكلۈك كەسىپلەرنى زور كۈچ بىلەن
راۋاجلاندۇردۇق ، كۆمۈر سانائىتى ، ئېلېكتر سانائىتى ، خىمىيە سانائىتى ، مېتاللۇرگىيە سانائىتى ، ماشىنىسازلىق
سانائىتى ، بىناكارلىق - قۇرۇلۇش ماتېرىياللىرى سانائىتى ۋە يېزا ئىگىلىك مەھسۇلاتلىرىنى پىششىقلاپ ئىشلەش
سانائىتى قاتارلىقلار بىرقەدەر تېز راۋاجلاندى ، بىر تۈركۈم ئۈستۈنلۈكتە تۇرىدىغان كەسىپ ، كارخانا ۋە
مەھسۇلاتلار بازار رىقابىتىدە باش كۆتۈرۈپ چىقتى . 1957-يىلدىكىگە سېلىشتۇرغاندا ، 1997-يىلى سانائەت
ئومۇمىي مەھسۇلات قىممىتى 207.8 ھەسسە، كۆمۈر قېزىش ئىقتىدارى 48.1  ھەسسە ئاشتى . قاتناش ،
ئالاقە قاتارلىق ئاساسىي مۇئەسسەسە قورۇلۇشى تېز راۋاجلاندى . يۇقىرى دەرىجىلىك تاشيول يوقلۇقتىن
بارلىققا كەلدى . خەلق ئاۋىئاتسىيىسىنىڭ ئاساسىي مۇئەسسەسەلىرى تۈپ جەھەتتىن ياخشىلىنىپ ، قاتناش
ئىقتىدارى زور دەرىجىدە ئۆستى، پۈتۈن ئاپتونوم رايون بويىچە تەرەپ -تەرەپكە تۇتاشتۇرۇلغان ، تۆمۈريول
تاشيول ۋە خەلق ئاۋىئاتسىيىسى بىرلەشتۈرۈلگەن قاتناش-ترانسپورت تورى دەسلەپكى قەدەمدە شەكىللەندى .
ئالاقە كەسپىدە كۆچمە ئالاقە تورى ، دەرىجىلىك كوممۇتاتور تورى ۋە رەقەملىك كوممۇتاتور تورى قۇرۇلدى ،
ناھىيە ، يېزىلار تېلېفونىدا پروگراممىلىق باشقۇرۇش ئىشقا ئاشۇرۇلدى ، شەھەرلەرنىڭ تېلېفۇنلىشىش نىسبىتى
پۈتۈن مەملىكەتنىڭ ئوتتۇراھال سەۋىيىسىدىن ئېشىپ كەتتى، شۇنىڭ بىلەن بىر ۋاقىتتا، پەن-تېخنىكا ،
مائارىپ ، سەھىيە ھەم باشقا ئىجتىمائىي ئىشلارمۇ ئومۇميۈزلۈك راۋاجلاندى . ئىقتىساد ۋە ئىجتىمائى
ئىشلارنىڭ تەرەققىياتى مىللەتلەرنىڭ ئىتتىپاقلىقى ھەم جەمئىيەتنىڭ مۇقىملىقىنى ئىلگىرى سۈردى ،
نىڭشيادىكى خۇيزۇلار توپلىشىپ ئولتۇراقلاشقان جەنۇبىي نىڭشيا تاغلىق رايونى ئاپتونوم رايونىمىزنىڭ
يېرىمىنى ئىگىلەيدۇ، بۇ رايوندا تاغلار ئېگىز، جىلغىلار چوڭقۇر ، يارلار گىرەلىشىپ كەتكەن ، ئون يىلنىڭ
توققۇزى قۇرغاق ، ئىشلەپچىقىرىش ، تۇرمۇش شارائىتى ئىنتايىن ناچار ، ئىقتساد، مەدەنىيىتى ئارقىدا ، ئاممىنىڭ
تۇرمۇشى ئىنتايىن جاپالىق ، ئۇ پۈتۈن مەملىكەت بويىچە ئەڭ نامرات رايونلارنىڭ بىرى بولۇپ ، "مەملىكەت
بويىچە ئەڭ جاپالىق جاي" دېگەن نامى بار. جەنۇبىي نىڭشيا تاغلىق رايونىدىكى نامراتلىق ئىستىھكامىغا
ھۇجۇم قىلىش سالمىقىنى ئاشۇرۇپ ، خەلقنىڭ تۇرمۇش سەۋىيىسىنى ئۈزلۈكسىز ئۆستۈرۈپ ، مىللەتلەرنىڭ
ئورتاق گۈللىنىشىنى ئىشقا ئاشۇرۇش نىڭشيانىڭ ئىقتىسادىي ۋە ئىجتىمائىي تەرەققىياتىنىڭ ئومۇمىيىتىگە
مۇناسىۋەتلىك ئىش ھېسابلىنىدۇ. كۆپ يىللاردىن بۇيان ، بولۇپمۇ ئىسلاھات ئېلىپ بېرىلغان ، ئىشىك
ئېچىۋېتىلگەندىن بۇيان ، پارتىيە مەركىزىي كومىتېتى ۋە گوۋۇيۈەننىڭ زور كۈچ بىلەن قوللاپ قۇۋۋەتلىشى
ئارقىسىدا ، ئاپتونوم رايونلۇق پارتكوم ۋە ھۆكۈمەت مىللەتلەرنى ئورتاق گۈللەندۈرۈش پرىنسىپى ۋە "تۈزلەڭ
رايونلارنىڭ تەرەققىياتى ئارقىلىق تاغلىق رايونلارغا ياردەم قىلىش ، تاغلىق رايونلار بىلەن تۈزلەڭ رايونلار
بىر بىرىگە ياردەم قىلىش ، ئىككىسىنى ئورتاق راۋاجلاندۇرۇش" فاڭجېنىدا چىڭ تۇرۇپ ، تۈزلەڭ رايونلارنىڭ
تەرەققىياتىنى تېزلىتىش بىلەن بىرگە، جەنۇبتىكى تاغلىق رايوننىڭ تەرەققىياتىغا يۈكسەك ئەھمىيەت بېرىپ
تاغلىق رايوندىكى ھەر مىللەت كادىرلىرى ۋە ئاممىسىنى باشلاپ نامراتلىق ئىستىھكامىغا ھۇجۇم قىلىش
جېڭى قىلىپ كەلدى . ئىگىلىكنى تەرەققىي قىلدۇرۇش يولى بىلەن ، ئىشىكنى ئېچىۋېتىش يولى بىلەن
نامراتلارنى يۆلەشتە چىڭ تۇردۇق ، بىئولوگىيىلىك تەدبىر، قۇرۇلۇش تەدبىرى ۋە تېخنىكىلىق تەدبىرلەرنى
ئۆزئارا بىرلەشتۈرۈپ ، ئىلگىرى -كېيىن بولۇپ 3 مىليارد يۈەندىن ئارتۇق مەبلەغ سېلىپ ، دېھقانچىلىق،
ئېتىز- ئېرىق ئاساسىي قۇرۇلۇشى ۋە سۇ ، توك ، يول ، ئالاقە قاتارلىق ئاساسىي مۇئەسسەسە قۇرۇلۇشىنى
كۈچەيتتۇق ، خۇاڭخى دەرياسىدىن سۇ چىقىرىپ سۇغىرىش ئىنشائاتىدىن "گۇيۈەن – خەييۈەن"، "يەنچى-
خۇەنشيەن- دىڭبىيەن" قاتارلىق بىرقانچە چوڭ تىپتىكى ئىنشائاتنى قۇردۇق ۋە قايتىدىن قۇردۇق ، بىنەم يەر
بەرپا قىلىش ، كىچىك ئېقىنلارنى ئۇنىۋېرسال تىزگىنلەش ، قۇدۇق قېزىش ، ئورا قېزىش ، ئوت تېرىش ، كۆچەت
تىكىش ئىشلىرىنى كەڭ كۆلەمدە قانات يايدۇردۇق ، تاغلىق رايون تەرەققىياتىنىڭ زاپاس كۈچىنى ئاشۇرىدى-
غان بىر تۈركۈم قۇرۇلۇش تۈرلىرىنى يېڭىدىن قۇرۇپ چىقتۇق ، ئېكولوگىيىلىك يېزا ئىگىلىكى ۋە رايون
خاراكتېرلىك تۈۋرۈكلۈك كەسىپلەرنى زور كۈچ بىلەن راۋاجلاندۇردۇق ، كەنت بويىچە ئاھالىلەرنى باشقا
جايلارغا يۆتكەپ ، ئېچىش خاراكتېرلىك قۇرۇلۇش ئېلىپ باردۇق ، تاغلىق رايونلاردىكى ناھىيىلەر بىلەن
تۈزلەڭ رايونلاردىكى شەھەرلەرنىڭ سىستېما بويىچە ئۆزئارا ياردەم بېرىشىنى ۋە ئىدارە ، كارخانا ، كەسپىي
ئورۇنلارنىڭ يېزا ، كەنت بويىچە نامراتلارنى ھۆددىگە ئېلىشنى پائال تەشكىللىدۇق ، يېزا ئىگىلىكىدە
قوللىنىلىدىغان تېخنىكىلارنى زور كۈچ بىلەن كېڭەيتتۇق . دۆلەت ھەر يىلى ئاپتونوم رايونىمىزغا ئايرىپ
بەرگەن "تەرەققىي قىلمىغان رايونلارنىڭ تەرەققىياتىغا ياردەم قىلىش پۇلى"نىڭ ھەممىسىنى خۇيزۇلار
توپلىشىپ ئولتۇراقلاشقان رايونلارنىڭ ئىقتىسادىي ، ئىجتىمائىي تەرەققىيات تۈرلىرىگە ئىشلەتتۇق . كۆپ
يىللىق تىرىشچانلىق ئارقىلىق ، نىڭشيانىڭ نامراتلىق ئىستىھكامىغا ھۇجۇم قىلىش ئىشىدا خۇشاللىنارلىق
نەتىجىلەر قولغا كەلتۈرۈلدى، جەنۇبىي نىڭشيا تاغلىق رايونىنىڭ ئىشلەپچىقىرىش ، تۇرمۇش شارائىتى
كۆرۈنەرلىك ياخشىلاندى ، تەبىئىي ئاپەتكە قارشى تۇرۇش ئىقتىدارى كۆرۈنەرلىك ئاشتى ، قىياپىتىدە چوڭقۇر
ئۆزگىرىشلەر بولدى . ھەممە كەنتلەر توك بىلەن تەمىنلىنىدىغان ، ھەممە يېزىلارغا ماشىنا قاتنايدىغان بولدى .
تاغلىق رايوندىكى نامرات ئاھالىلەر 1 مىليون 390 مىڭدىن كېمىيىپ 520 مىڭغا چۈشتى، نامراتلىق
جايلارنىڭ كۆلىمى 69 پىرسەنتتىن 25 پىرسەنتكە چۈشتى، بۇ ھال نامراتلىقتىن قۇتۇلۇپ بېيىشقا قاراپ
مېڭىپ ، مىللەتلەرنىڭ ئورتاق گۈللىنىشىنى ئىشقا ئاشۇرۇش ئۈچۈن مۇستەھكەم ئاساس سالدى .
نىڭشيا ئىقتىسادى ئارقىدا قالغان ، لېكىن تەرەققىياتىدا غايەت زور يوشۇرۇن كۈچكە ئىگە بولغان
رايون ، ئاپتونوم رايونىمىزنىڭ ئىقتىسادىي تەرەققىياتىنى تېزلىتىپ ، مىللەتلەرنىڭ ئورتاق گۈللىنىشىنى ئىشقا
ئاشۇرۇشتا ، بىرىنچىدىن ئۆز كۈچىمىزگە تايىنىمىز، ئىككىنچىدىن دۆلەتنىڭ يۆلىشىگە تايىنىمىز، ئۈچىنچىدىن
قېرىنداش ئۆلكە ، ئاپتونوم رايونلارنىڭ ياردىمىگە تايىنىمىز. نىڭشيادەك ئاساسى ئاجىز ، تەرەققىياتى ئارقىدا
قالغان ئاز سانلىق مىللەت رايونىغا نىسبەتەن ئېيتقاندا ، دۆلەتنىڭ يۆلىشى، قېرىنداش ئۆلكە ، ئاپتونوم
رايونلارنىڭ ياردەملىشىشى كەم بولسا بولمايدىغان مۇھىم تاشقى شارائىت ، ئۇنىڭ ئاپتونوم رايونىمىزنىڭ
تۈرلۈك ئىشلىرىنىڭ تەرەققىياتىنى تېزلىتىشتە ئىنتايىن مۇھىم رول ئوينايدىغانلىقىدا شەك يوق ، لېكىن
ئاز سانلىق مىللەت رايونلىرى تەرەققىي تاپماقچى ، نامراتلىقتىن قۇتۇلۇپ بېيىشنى ئىشقا ئاشۇرماقچى بولسا ،
تېگى - تەكتىدىن ئېيتقاندا ، يەنىلا ئاز سانلىق مىللەت ئاممىسىنىڭ ئۆز كۈچىگە تايىنىپ ئىش كۆرۈشى،
جاپا- مۇشەققەتكە چىداپ ،كۈرەش قىلىشىغا تايىنىش كېرەك. ئاز سانلىق مىللەتلەر ئۆزلىرى روھىنى
ئۇرغۇتۇپ ، يول ئېچىپ ئىلگىرىلىگەندىلا ، دۆلەتنىڭ ياردىمى ۋە يۆلىشى شۇنىڭدەك باشقا رايونلارنىڭ
قوللىشى ئاندىن تېخىمۇ چوڭ رولىنى جارى قىلدۇرالايدۇ، ئاندىن ئاز سانلىق مىللەت رايونلىرىنىڭ
تەرەققىياتىنى تېزلەتكىلى بولىدۇ.
نىڭشيا خەلقى 40 يىللىق كۈرەش مۇساپىسىدىن شۇنى چوڭقۇر ھېس قىلدىكى، ئىقتىسادىي قۇرۇلۇشنى
مەركەز قىلىشتا چىڭ تۇرۇپ ، ئىجتىمائىي ئىشلەپچىقىرىش كۈچلىرىنى زور كۈچ بىلەن راۋاجلاندۇرۇپ ،
ئشلەپچىقىرىش كۈچلىرىنى تەرەققىي قىلدۇرۇشنى باشتىن - ئاخىر مىللىي خىزمەتنىڭ ئالدىنقى ئورنىغا
قويغاندا ، نىڭشيانىڭ تەرەققىياتىنى تېزلىتىپ ، مىللەتلەر ئوتتۇرىسىدىكى پەرقنى پەيدىنپەي كىچىكلىتىپ
مىللەتلەرنىڭ ئورتاق تەرەققىياتى، ئورتاق بېيىشى ۋە ئورتاق گۈللىنىشىنى ئىشقا ئاشۇرغىلى بولىدۇ.
3.	 مىللەتلەر باراۋەرلىكى ، مىللەتلەر ئىتتىپاقلىقىدا چىڭ تۇرۇپ ، يېڭى تىپتىكى مىللىي
مۇناسىۋەتنى مۇستەھكەملەش ۋە راۋاجلاندۇرۇش لازىم
مىللەتلەر باراۋەرلىكى ، مىللەتلەر ئىتتىپاقلىقىدا چىڭ تۇرۇش ماركسىزمنىڭ مىللەتلەر مەسىلىسىنى ھەل
قىلىشىدىكى ئاساسىي پرىنسىپى، شۇنداقلا پارتىيىمىزنىڭ مىللىي سىياسىتىنىڭ مەركىزىي مەزمۇنى. ئاز
سانلىق مىللەت رايونى بولغان نىڭشيا ئۈچۈن ئېيتقاندا ، مىللەتلەر مۇناسىۋىتىنى توغرا تونۇپ ۋە بىر تەرەپ
قىلىپ ، مىللەتلەرنىڭ بۈيۈك ئىتتىپاقلىقىنى قوغداش باشتىن- ئاخىر ئىسلاھات-ئېچىۋېتىش ۋە زامانىۋىلاشتۇ-
رۇش قۇرۇلۇشىدىكى زور مەسىلە ھېسابلىنىدۇ. خۇددى يولداش جياڭ زېمىن كۆرسەتكەندەك : "ئىتتىپاقلىق
مۇستەھكەم بولسا ، جەمئىيەت ئامان بولىدۇ، ھەممە ئىشلار يۈرۈشىدۇ، ئەكسىچە، ئىتتىپاقلىق بۇزۇلسا
جەمئىيەت قالايمىقانلىشىپ كېتىدۇ ، ھەممە ئىشلار خارابلىشىدۇ." .
كۆپ يىللاردىن بۇيان ، بولۇپمۇ پارتىيىنىڭ 11- نۆۋەتلىك مەركىزىي كومىتېت 3- ئومۇمىي يىغىنىدىن
بۇيان ، پارتىيىنىڭ مىللىي سىياسىتىنى ئىزچىللاشتۇرۇش ، مىللەتلەر مۇناسىۋىتىنى توغرا بىر تەرەپ قىلىش
مەسىلىسىدە، ھەر دەرىجىلىك پارتكوم، ھۆكۈمەتلەر ۋە ھەر مىللەت خەلقلىرى يۈكسەك ئاڭلىقلىقى،
قەتئىيلىكى ۋە ئىجادچانلىقىنى ئىپادىلەپ ، باشتىن-ئاخىر ئېغىشماي يېڭى تىپتىكى سوتسىيالىستىك مىللىي
مۇناسىۋەتنى راۋاجلاندۇرۇش ئۈچۈن تىرىشتى. پارتىيىنىڭ مىللىي سىياسىتىنى ئاڭلىق ئىجرا قىلىشتا چىڭ
تۇرۇپ ، مىللىي خىزمەتتە ساقلانغان "سول"چىل خاتالىقلارنى ئېنىقلاپ ۋە تۈزىتىپ ، يالغان ، خاتا ئەنزىلەرنى
ئاقلىدۇق ، كەڭ كادىرلار ۋە ئاممىغا قارىتا قەتئىي بوشاشماي ماركسىزملىق مىللەت قارىشى ۋە پارتىيىنىڭ
مىللىي سىياسىتى توغرىسىدا تەشۋىقات ۋە تەربىيە ئېلىپ باردۇق ، ئالىي مەكتەپ، ئوتتۇرا تېخنىكوم ۋە
ئوتتۇرا مەكتەپلەردە ئومۇميۈزلۈك ھالدا ماركسىزملىق مىللەت نەزەرىيىسىگە ۋە پارتىيىنىڭ مىللىي سىياسىتىگە
دائىر دەرسلەرنى ئورۇنلاشتۇردۇق . « ئاز سانلىق مىللەتلەرنىڭ ئۆرپ -ئادەتلىرىگە ھۆرمەت قىلىش توغرىسىدى-
كى بىرقانچە بەلگىلىمە"نى ئېلان قىلىپ يولغا قويدۇق ، مىللەتلەر ئىتتىپاقلىقى -تەرەققىياتى پائاليىتىنى
كەڭ كۆلەمدە قانات يايدۇرۇپ ، ھەر يىلقى 10- ئاينى "مىللەتلەر ئىتتىپاقلىقى ئېيى" قېلىپ بەلگىلەپ ،
مىللەتلەر ئىتتىپاقلىقى تەرەققىياتى بويىچە ئىلغار تىپلارنى زور كۈچ بىلەن تەقدىرلىدۇق ۋە ئۇلارنىڭ
ئش- ئىزلىرىنى كېڭەيتتۇق . مىللىي سىياسەتنىڭ ئۈنۈملۈك ئەمەلىيلەشتۈرۈلۈشى ۋە دائىملىق ئىدىيىۋى 
تەربىيىنىڭ ئېلىپ بېرىلىشى كىشىلەرنىڭ مىللەتلەر مەسىلىسىدىكى ھەق-ناھەقنى ئايرىش ئىقتىدارىنى
ئۆستۈرۈپ ، مىللەتلەر باراۋەرلىكى ۋە مىللەتلەر ئىتتىپاقلىقى جەھەتتىكى مەسئۇلىيەت تۇيغۇسىنى كۈچەيتىپ
يېكى تىپتىكى سوتسىيالىستىك مىللىي مۇناسىۋەت ئاساسىدىكى مىللەتلەر ئىتتىپاقلىقىنى مۇستەھكەملىدى .
ۋە راۋاجلاندۇردى ، پۈتۈن ئاپتونوم رايونىمىزدىكى ھەر مىللەت ، ھەر ساھە ئاممىسىنىڭ ئاكتىپلىقىنى
قوزغىدى ، بۇنىڭ بىلەن خۇيزۇ، خەنزۇ قاتارلىق ھەرقايسى مىللەتلەر ئوتتۇرىسىدا ، بىر مىللەتنىڭ ئىچكى
قىسمىدا بىر-بىرىنى تېخىمۇ چۈشىنىدىغان ، تېخىمۇ ئىشىنىدىغان ، ھەمنەپەس ، تەقدىرداش ، قەلبداش بولۇپ،
زىچ ئىتتىپاقلىشىپ ، ئىچقويۇن-تاشقويۇن بولۇپ كەتكەن ۋەزىيەت بارلىققا كېلىپ ، پۈتۈن ئاپتونوم رايون
بويىچە يۇقىرىدىن تۆۋەنگىچە مىللەتلەر ئىتتىپاقلىقى -تەرەققىياتىنى كۆزلەيدىغان ياخشى كەيپىيات ۋە خىزمەت
مۇھىتى ھاسىل قىلىندى، خۇددى باش شۇجى جياڭ زېمىن 1991- يىلى 6- ئايدا نىڭشيانى كۆزدىن
كەچۈرگەندە كۆرسىتىپ ئۆتكەندەك ، "ئۇزاقتىن بېرى ، خۇيزۇ، خەنزۇ ۋە باشقا ئاز سانلىق مىللەتلەر
ئىشلەپچىقىرىش ۋە تۇرمۇشتا ئۆزئارا قوللىشىپ ، ئۆزئارا ياردەم بېرىشىپ ، ئىناق ئۆتىدىغان مىللەتلەر چوڭ
ئائىلىسىنى شەكىللەندۈردى." بۇ ، ئاپتونوم رايونىمىزنىڭ ئىسلاھات ئېچىۋېتىش ئىشلىرىنى، ئىقتىسادىي
تەرەققىياتىنى ۋە ئىجتىمائىي مۇقىملىقىنى ئىلگىرى سۈرۈشتە ئىنتايىن مۇھىم رول ئوينىدى .
نىڭشيا خۇيزۇ مىللىتىنى ئاساسىي گەۋدە قىلغان ، ئاز سانلىق مىللەت ئاپتونومىيە يۈرگۈزىدىغان جاي
بولۇپ ، خۇيزۇلار پۈتۈن ئاپتونوم رايون ئومۇمىي نوپۇسىنىڭ 33.6 پىرسەنتىنى تەشكىل قىلىدۇ. خۇيزۇلار ،
نۇرغۇنلىرى ئىسلام دىنىغا ئېتىقاد قىلغاچقا ، ئىسلام دىنى خىزمىتىنى ئەستايىدىللق بىلەن ياخشى
ئشلەپ ، دىنىي مەسىلىنى مۇۋاپىق بىر تەرەپ قىلىش نىڭشيانىڭ ۋەزىيىتىنى مۇقىملاشتۇرۇپ ، خۇيزۇ خەلقىنى
ئىتتىپاقلاشتۇرۇپ ، دىنغا ئېتىقاد قىلغۇچى كەڭ ئاممىنىڭ ئاكتىپلىقىنى قوزغاپ، ئۇلارنى سوتسىيالىستىك
قۇرۇلۇشقا تېخىمۇ ياخشى ئاتلاندۇرۇشتا ئىنتايىن مۇھىم. ئاپتونوم رايونىمىز قۇرۇلغاندىن بۇيان ، بىز
باشتىن - ئاخىر پۈتۈن ئاپتونوم رايونىمىزدىكى كادىرلار ۋە ئاممىغا ماركسىزملىق دىن قارىشى تەربىيىسى ئېلىپ
بېرىشتا چىڭ تۇرۇپ ، پارتىيىنىڭ دىنىي سىياسىتىنى ئومۇميۈزلۈك، توغرا ئىجرا قىلىپ كەلدۇق . بىر تەرەپتىن
دىنغا ئېتىقاد قىلىدىغان ئامما ۋە دىنىي ساھەدىكى زاتلارنىڭ دىنغا ئىشىنىش ئەركىنلىكىگە چىن دىلىمىز
بىلەن ھۆرمەت قىلىپ ، ئۇلارنىڭ نورمال دىنىي پائالىيەت ئېلىپ بېرىش ھوقۇقىغا ھەقىقىي كاپالەتلىك
قىلدۇق ، يەنە بىر تەرەپتىن دىنىي خىزمەتكە بولغان رەھبەرلىكنى كۈچەيتىپ ، "خەلقنىڭ مەنپەئىتىنى
قوغداش ۋە قانۇننىڭ ئابرويىنى قوغداش"تىن ئىبارەت ئىككى بايراقنى ئېگىز كۆتۈرۈپ ، قانۇن بويىچە
دىنىي ئىشلارغا بولغان باشقۇرۇشنى كۈچەيتتۇق ، بىدئەتلىك دىنىي تەشكىلاتلار ۋە قانۇنسىز دىنىي پائالىيەت
لەرنى قەتئىي مەنئى قىلدۇق ، دىننىڭ ئىچكى قىسمىنى مۇقىملاشتۇرۇش خىزمىتىنى ياخشى ئىشلىدۇق .
دىننى سوتسىيالىستىك جەمئىيەتكە ماسلىشىشقا پائال يېتەكلەپ ، دىننىڭ ئۆزىنىڭ تەرەققىيات قانۇنىيىتىگە
ئاساسەن خىزمەتنى قانات يايدۇرۇپ ، دىنىي ساھەدىكى زاتلار ۋە دىنغا ئېتىقاد قىلىدىغان كەڭ ئاممىنى
سوتسىيالىستىك قۇرۇلۇش ئىشلىرىغا پائال ئاتلىنىپ ، جەمئىيەت ئامانلىقىنى قوغداش ، ئىقتىسادىي تەرەققىياتنى
ئىلگىرى سۈرۈش ئۈچۈن تۆھپە قوشۇشقا يېتەكلىدۇق .
40 يىللىق ئەمەلىيەت بىزگە شۇنى ئۇقتۇرىدۇكى ، پارتىيىنىڭ مىللىي سىياسىتى ۋە دىنىي سىياسىتى
جۇڭگونىڭ ئەھۋالىغا پۈتۈنلەي ماس كېلىدۇ، ئۇ دۆلەت ئىچىدىكى مىللىي مەسىلە ۋە دىنىي مەسىلىلەرنى
ھەل قىلىشنىڭ توغرا يولى ھېسابلىنىدۇ. ئىتتىپاقلىق -- ئاز سانلىق مىللەت رايونلىرىنىڭ گۈللىنىش ، تەرەققىي
قىلىش، ئالغا ئىلگىرىلىشىدىكى ئەڭگۈشتەر . ئىتتىپاقلىقتىن ئۇيۇشۇش كۈچى چىقىدۇ، ئىتتىپاقلىقتىن جەڭگى
ۋار كۈچ چىقىدۇ، ئىتتىپاقلىقتىن ئىشلەپچىقىرىش كۈچى چىقىدۇ. ئىتتىپاقلىق ئاپتونوم رايونىمىزنىڭ ئومۇمىي
ۋەزىيىتىنىڭ جان تومۇرى ، خەلقنىڭ ئارزۇسىدۇر.
4.	 پارتىيىنىڭ كادىرلار لۇشيەنىدە چىڭ تۇرۇپ ، ئاز سانلىق مىللەت كادىرلىرىنى زور
كۈچ بىلەن تەربىيىلەش ، تاللاپ ئۆستۈرۈش ۋە ئىشلىتىش كېرەك
يولداش جياڭ زېمىن 1991-يىلى 6- ئايدا نىڭشيانى كۆزدىن كەچۈرگەندە تەكىتلەپ مۇنداق دەپ
كۆرسەتكەنىدى : "مىللىي سىياسەتنى ياخشى ئىجرا قىلىش ، مىللىي خىزمەتنى ياخشى ئىشلەش ئۈچۈن ،
ئاز سانلىق مىللەت كادىرلىرىنى زور كۈچ بىلەن تەربىيىلەش لازىم. بىز بۇ مەسىلىگە مىللىي مەسىلىلەرنى
ھەل قىلىش، زامانىۋىلاشتۇرۇش ئىشلىرىنى ئىلگىرى سۈرۈش ، جۇڭخۇا مىللەتلىرىنى گۈللەندۈرۈشتەك
ئىستراتېگىيىلىك يۈكسەكلىكتە تۇرۇپ مۇئامىلە قىلىشىمىز لازىم." نىڭشيا خۇيزۇ ئاپتونوم رايونى قۇرۇلغاندىن
بۇيان ، ھەر دەرىجىلىك پارتكوم ۋە ھۆكۈمەتلەر ئاز سانلىق مىللەت كادىرلىرىنى تەربىيىلەش ، تاللاپ
ئۆستۈرۈش ۋە ئىشلىتىشكە ئىنتايىن ئەھمىيەت بېرىپ كەلدى، ئاز سانلىق مىللەت كادىرلىرىنىڭ ئومۇمىي
ساپاسىنى يۇقىرى كۆتۈرۈشنى ئاساس قىلىپ ، ئاز سانلىق مىللەت كادىرلىرى خىزمىتىنىڭ سالمىقىنى
ئاشۇرۇش يۈزىسىدىن ، ئاپتونوم رايونىمىز تەرەققىياتىدىكى ئەمەلىي ئېھتىياجنى كۆزدە تۇتۇپ ، پارتىيىنىڭ
كادىرلار لۇشيەنىنى ئەستايىدىل ئىزچىللاشتۇرۇپ ، سان بىلەن سۈپەتنى تەڭ تۇتۇشتا چىڭ تۇرۇپ كەلدى .
كۆپ يىللاردىن بۇيان ، بىز ئوقۇغۇچى قوبۇل قىلىشتا ئېتىبار بېرىش سىياسىتىنى يۈرگۈزۈش ، ئالى
مەكتەپلەردە مىللىيلار تەييارلىق سىنىپى ئېچىش ، خۇيزۇ ئوتتۇرا ، باشلانغۇچ مەكتەپلىرى ۋە خۇيزۇ قىزلار
مەكتىپىنى قۇرۇش قاتارلىق يوللار بىلەن ئاز سانلىق مىللەتلەرنىڭ پەن-مەدەنىيەت ساپاسىنى يۇقىرى
كۆتۈرۈپ ، ئاز سانلىق مىللەت كادىرلىرىنى تەربىيىلەشنى تېزلەتتۇق ، ئاز سانلىق مىللەت كادىرلىرىغا دېڭ
شياۋپىڭ نەزەرىيىسى تەربىيىسى مۇھىم نۇقتا قىلىنغان ھالدا ماركسىزملىق ئاساسىي نەزەرىيە تەربىيىسى
ئېلىپ بېرىشتا بوشاشماستىن چىڭ تۇرۇپ ، ئۇلارنى نەزەرىيە سەۋىيىسى ۋە سىياسىي ساپاسىنى يەنىمۇ
ئۆستۈرۈش ، مۇستەھكەم ، توغرا سىياسىي يۆنىلىشنى ساقلاش ، چاكارلىق ئېڭى ۋە جان -دىل بىلەن ھەر
مىللەت خەلقى ئۈچۈن خىزمەت قىلىش ئىدىيىسىنى ھازىرلاش ، پرولېتارىياتلىق دۇنياقاراش ۋە مىللەت
قارىشىنى مەھكەم تۇرغۇزۇش ، پارتىيە ۋە دۆلەتنىڭ تۈرلۈك فاڭجېن-سىياسەتلىرىنى ئىزچىل ئىجرا قىلىش
ئاڭلىقلىقىنى ئاشۇرۇش ئىمكانىيىتىگە ئىگە قىلدۇق ؛ مىللىي كادىرلار كۇرسى ، تەربىيىلەپ يېتىشتۈرۈش
كۇرسى ئېچىش ، سىرتقا بىلىم ئاشۇرۇشقا ئەۋەتىش ، مەركەزدىكى ئورگانلارغا ۋە تەرەققىي قىلغان رايونلارغا
بېرىپ ۋەزىپە بىلەن چېنىقىش ، جايلار ئارا كادىرلارنى ئالماشتۇرۇش قاتارلىق شەكىللەر بىلەن ئۇلارنىڭ
يول ئېچىپ ئىلگىرىلەش ئېڭىنى كۈچەيتىپ ، ئۇلارنىڭ ئومۇمىيلىقنى ئىگىلەش ۋە ماكرو جەھەتتىن تەدبىر
بەلگىلەش سەۋىيىسىنى ئۆستۈرۈپ ، ئاز سانلىق مىللەت كادىرلىرىنى تەربىيىلەش ، ئىشلىتىشنى خېلى زور
دەرىجىدە ئالغا سۈردۇق . ھازىر، پۈتۈن ئاپتونوم رايونىمىز بويىچە ئاز سانلىق مىللەت كادىرلىرى 31 مىڭغا
يېتىپ ، ئاپتونوم رايونىمىز قۇرۇلغان دەسلەپكى مەزگىلدىكىدىن سەككىز ھەسسە ئاشتى . ھەر دەرىجىلىك
رەھبىرىي كادىرلار ئىچىدە خۇيزۇ كادىرلارنىڭ ئىگەللىگەن<#ئىگىلىگەن#> نىسبىتى خۇيزۇ كادىرلارنىڭ كادىرلار ئومۇمىي
سانى ئىچىدە ئىگەللىگەن<#ئىگىلىگەن#> نىسبىتىدىن يۇقىرى، ئاپتونوم رايونلۇق ھۆكۈمەتنىڭ رەئىسلىكى شۇنىڭدەك
خۇيزۇلار توپلىشىپ ئولتۇراقلاشقان رايونلاردىكى ۋىلايەتلىك ، شەھەرلىك ، ناھىيىلىك ھۆكۈمەتلەرنىڭ
ئاساسلىق رەھبەرلىكىنى خۇيزۇ كادىرلار ئۈستىگە ئالغان . 9- نۆۋەتلىك مەملىكەتلىك خەلق قۇرۇلتىيىنىڭ
نىڭشيالىق 16 ۋەكىلىدىن سەككىزى خۇيزۇ بولۇپ ، 50 پىرسەنتنى ئىگەللەيدۇ . ئاز سانلىق مىللەت كەسپىي
تېخنىكا كادىرلىرى قوشۇنى كىچىكلىكتىن چوڭىيىپ ، ئاپتونوم رايون قۇرۇلغان دەسلەپكى مەزگىلدە مىللىي
كادىرلار ئومۇمىي سانىدا ئىگەللىگەن<#ئىگىلىگەن#> 4.5 پىرسەنتتىن 64.19 پىرسەنتكە ئۆستى . ئاز سانلىق مىللەت
كادىرلىرى قوشۇنى ئۈزلۈكسىز زورىيىپ ، ساپاسى كۆرۈنەرلىك ئۆسۈپ ، ئاساسلىق مىللەتنىڭ مىللىي
تېررىتورىيىلىك ئاپتونوم ھۆكۈمەتتىكى شۇنىڭدەك سىياسەت، ئىقتىساد، مەدەنىيەت قاتارلىق جەھەتلەردىكى
مۇھىم رولىنى جارى قىلدۇردى.
40  يىللىق مۇساپىنى ئەسلەيدىغان بولساق ، بىز خۇشاللىق بىلەن شۇنى كۆرەلەيمىزكى ، نىڭشيادىكى
ئاز سانلىق مىللەت كادىرلىرى قوشۇنىنىڭ قۇرۇلۇشىدا خۇشاللىنارلىق نەتىجىلەر قولغا كەلتۈرۈلدى. بىز
پارتىيىنىڭ كادىرلار لۇشيەنىنى داۋاملىق ئەستايىدىل ئىجرا قىلىپ ، يۇقىرى سۈپەتلىك كادىرلار قوشۇنىنى
تېز قۇرۇپ ، ھەر مىللەت كادىرلىرىنىڭ ئىتتىپاقلىشىش ، ھەمكارلىشىش ئېسىل ئەنئەنىسىنى جارى
قىلدۇرىدىغانلا بولساق ، چوقۇم پۈتۈن ئاپتونوم رايونىمىزدىكى ھەر مىللەت خەلقىنى يېتەكلەپ ، ئىلگىرىلەش
يولىدىكى بارلىق قىيىنچىلىقلارنى يېڭىپ ، ئۈزلۈكسىز يېڭى غەلىبىلەرنى قولغا كەلتۈرەلەيمىز .
ھازىرقى مەزگىل نىڭشيادىكى ھەر مىللەت خەلقى تولۇپ تاشقان ئىشەنچ بىلەن 21- ئەسىرگە قەدەم
قويىدىغان مۇھىم مەزگىل ، دەۋرنىڭ تاپشۇرۇقى ۋە خەلقنىڭ ئارزۇسىنى زىممىسىگە ئالغان يېڭى بىر نۆۋەتلىك
ئاپتونوم رايونلۇق پارتكوم ۋە ھۆكۈمەت "ئەمەلىي ئىشلەپ رايوننى گۈللەندۈرۈش ، ئىگىلىك تىكلەپ خەلقنى
بېيىتىش" يولىدا تىرىشىپ ئىشلەپ ، ئەسىر ھالقىيدىغان ئۇلۇغۋار نىشاننى سۈرەتلەپ بەردى، بۇ كىشىلەرگە
ئىلھام بېرىپ، ئۇلارنىڭ جاسارەت بىلەن ئالغا ئىلگىرىلىشىگە تۈرتكە بولماقتا . ئۇلۇغۋار نىشاننى ئىشقا
ئاشۇرۇشتا ياخشى روھىي ھالەتنى بەرپا قىلىش ئىنتايىن مۇھىم . پەقەت روھنى ئۇرغۇتقاندىلا، ئاندىن ئۈمىد
بولىدۇ، نەتىجە بولىدۇ. ئاپتونوم رايون قۇرۇلغان 40 يىلدىن بۇيان ، ئاپتونوم رايونىمىزدىكى ھەر مىللەت
كادىرلىرى ۋە ئاممىسى پارتىيىنىڭ يېتەكچىلىكىدە ، ئۈزلۈكسىز يول ئېچىپ ئىلگىرىلىگەن ئۇلۇغ ئەمەلىيەت
داۋامىدا ، ئېغىر ۋەزىپىنى زىممىسىگە ئېلىپ تىركىشىدىغان ، ئەمەلىي ، جاپالىق ئىشلەيدىغان، ئىتتىپاقلىشىپ
ھەمكارلىشىدىغان ، يول ئېچىپ يېڭىلىق يارىتىدىغان نىڭشيا روھىنى شەكىللەندۈردى . نىڭشيا روھى پارتىيى-
نىڭ ئېسىل ئەنئەنىسىنىڭ نىڭشيا رايونىدا ۋارىسلىق قىلىنىشى ۋە جارى قىلدۇرۇلۇشى، دەۋر تەلىپى بىلەن
دەۋر قىياپىتىنىڭ كونكرېت ئىپادىلىنىشى، بىزنىڭ قىيىنچىلىقلارنى يېڭىپ ، تەرەققىياتنى تېزلىتىشىمىزدىكى
قىممەتلىك روھىي كۈچ . بۇ روھنىڭ تۈرتكىسى بىلەن ، بىز ئارقىدا قېلىشقا تەن بەرمەي ، جاسارەت بىلەن
تىرشىپ ئىشلەپ ، باتۇرلۇق بىلەن كۈرەش قىلىپ ، قىيىنچىلىققا قارىماي ئىلگىرلەۋاتىمىز؛ بۇ روھنىڭ
تۇرتكىسى بىلەن ، بىز دۆلەت ۋە قېرىنداش ئۆلكە ، ئاپتونوم رايونلارنىڭ ياردىمىگىلا يۆلىنىۋالماي ، ئۆز
كۈچىمىزگە تايىنىپ ئىش كۆرۈپ ، جاپا- مۇشەققەتكە چىداپ ئىگىلىك يارىتىپ ، پۇختىلىق بىلەن باش
چۆكۈرۈپ جاپالىق ئىشلەۋاتىمىز؛ بۇ روھنىڭ تۈرتكىسى بىلەن ، ئاپتونوم رايونىمىزدىكى خۇيزۇ، خەنزۇ
كادىرلار ۋە ئامما زىچ ئىتتىپاقلىشىپ ، ئۆزئارا چۈشىنىپ ، ئۆزئارا ئىشىنىپ ، ئۆزئارا قوللاپ ، ئۆزئارا ماسلىشىپ
قول تۇتىشىپ بىرلىكتە ئىلگىرىلەۋاتىدۇ؛ بۇ روھنىڭ تۈرتكىسى بىلەن ، بىز مەركەزنىڭ سىياسىتى، باشقىلار-
نى تەجرىبىلىرىنى ئاپتونوم رايونىمىزنىڭ ئەمەلىيىتىگە بىرلەشتۈرۈپ ، ئىدىيىدە ئازاد بولۇپ، يۈرەكلىك
ئىزدىنىپ ، دادىللىق بىلەن ئەمەلىيەتتىن ئۆتكۈزۈپ ، ئىجادچانلىق بىلەن خىزمەت قانات يايدۇرۇۋاتىمىز . يېڭى
ۋەزىيەت ئالدىدا ، بىزنىڭ نىڭشيا روھىنى جارى قىلدۇرۇپ ، يەنىمۇ ئىلگىرىلىگەن ھالدا پۈتۈن ئاپتونوم
رايوندىكى ھەر مىللەت خەلقىنىڭ ئاكتىپلىقىنى قوزغاپ ، قىيىنچىلىق ئىچىدە ئىلگىرىلىشىمىز ، ئوڭۇشسىز
شارائىتتا ئالدىنقى قاتارغا ئۆتۈشكە ئىنتىلىشىمىز ، يېڭىلىق يارىتىش داۋامىدا تەرەققىياتنى قولغا كەلتۈرۈشىمىز
تېخىمۇ زۆرۈر . پەقەت مۇشۇنداق قىلغاندىلا، ئاندىن قىيىنچىلىقنى يېڭىپ ، تەرەققىياتنى تېزلىتىپ ، كەلگۈسى
ئۈچۈن يول ئاچالايمىز، ئاندىن پارتىيىنىڭ مىللىي سىياسىتىنى ئەتراپلىق ئىزچىللاشتۇرۇپ ، مىللەتلەر
ئىتتىپاقلىقىنىڭ چوڭ ياخشى ۋەزىيىتىنى مۇستەھكەملەپ ۋە راۋاجلاندۇرۇپ ، مىللەتلەرنىڭ ئورتاق تەرەققىيا-
تىنى ئىشقا ئاشۇرۇپ ، مىللەتلەرنىڭ ئۇيۇشۇش كۈچىنى ئاشۇرۇپ ، كۆتۈرەڭگۈ روھ بىلەن يۇقىرى ئۆرلەيدىغان
كۈچلۈك بىرىكمە كۈچنى ھاسىل قىلالايمىز، ئاندىن نىڭشيانىڭ زامانىۋىلاشتۇرۇش قۇرۇلۇش ئىشلىرىنى
ياخشى ئېلىپ بېرىپ، نىڭشيا خۇيزۇ ئاپتونوم رايونىنىڭ تېخىمۇ پارلاق ئەتىسىنى يارىتالايمىز.
(ئاپتور: ج ك پ نىڭشيا خۇيزۇ ئاپتونوم رايونلۇق كومىتېتىنىڭ شۇجىسى)
تەرجىمە قىلغۇچى : ئادالەت مۇھەممەت
مەسئۇل مۇھەررىر: ئەركىنجان

