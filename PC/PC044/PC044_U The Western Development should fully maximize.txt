غەربىي رايونلارنى كەڭ كۆلەمدە ئېچىشتا
سوتسىيالىستىك بازار مېخانىزمىنىڭ رولىنى 
تولۇق جارى قىلدۇرۇش لازىم
ۋيي خۇكەي
غەربىي رايونلارنى كەڭ كۆلەمدە ئېچىش ئىستراتېگىيىسىنى<#ستراتېگىيىسىنى#> يولغا قويۇش-پارتىيە مەركىزىي كومىتې-
تىنىڭ ئەسىر ئالمىشىدىغان پەيتتە چىقارغان بىر زور ئىستراتېگىيىلىك<#ستراتېگىيىلىك#>  قارارى، رايون ئىقتىسادىنى تەڭكەش
راۋاجلاندۇرۇش ، دۆلىتىمىزنىڭ زامانىۋىلاشتۇرۇش قۇرۇلۇشىنىڭ ئۈچىنچى باسقۇچلۇق ئىستراتىگىيىلىك
نىشانىنى ئىشقا ئاشۇرۇشنىڭ مۇقەررەر تەلىپى، شۇنداقلا ئىچكى ئېھتىياجنى يەنىمۇ كېڭەيتىش ، خەلق
ئىگىلىكىنىڭ تېز سۈرئەتتە، ئىزچىل ، ساغلام راۋاجلىنىشىغا كاپالەتلىك قىلىشنىڭ ئېھتىياجى. غەربىي
رايونلارنىڭ ئىقتىسادىي تەرەققىيات سەۋىيىسى نىسبەتەن قالاق بولۇپ ، غەربىي رايونلارنى ئېچىشتا دۆلەتنىڭ
مەبلەغ ، سىياسەت جەھەتتە مەلۇم دەرىجىدە ياردەم بېرىشىگە مۇھتاج بولغاچقا ، دۆلەت خەلق ئىگىلىكى
تەرەققىيات پىلانىنى تۈزگەن ۋاقىتتا، غەربىي رايونلارنى ئېچىشتىن ئىبارەت بۇ ئومۇمىيەتكە مۇناسىۋەتلىك
مەسىلە ئۈستىدە بىر تۇتاش ئورۇنلاشتۇرۇش ئېلىپ بېرىشى لازىم. ئەمما شۇنى تونۇپ يېتىش لازىمكى،
نۆۋەتتە خەلقئارا مۇھىت ۋە ئىچكى مۇھىتتا چوڭ ئۆزگىرىشلەر بولدى ، بولۇپمۇ سوتسىيالىستىك بازار
ئىگىلىكى تۈزۈلمىسى تەدرىجىي بەرپا قىلىنىۋاتقان ۋە مۇكەممەللەشتۈرۈلۈۋاتقان ئەھۋال ئاستىدا ، غەربىي
رايونلارنى كەڭ كۆلەمدە ئېچىش ئىستراتېگىيىسىنى<#ستراتېگىيىسىنى#> يولغا قويۇپ ، غەربىي رايونلارنىڭ ئىقتىسادىي تەرەققىيا-
تىنى ئالغا سۈرۈشتە پۈتۈنلەي يېڭىچە پىكىر بولۇشى، پىلان ئارقىلىق تەڭشەشتىن ئاساسلىقى بازار ئىگىلىكى
ئۇسۇلى ئارقىلىق تەڭشەشكە يۆتكەپ، سوتسىيالىستىك بازار مېخانىزمىنىڭ رولىنى جارى قىلدۇرۇش لازىم.
1.  ئاساسلىقى دۆلەتتىن زور مىقداردا مەبلەغ سېلىپ ئىلگىرى سۈ
رۈشتىن بازار مېخانىزمىنىڭ رولىنى تولۇق جارى قىلدۇرۇشقا قاراپ
ئۆزگىرىش ياساش لازىم
ئىسلاھات ئېچىۋېتىش ئېلىپ بېرىلغاندىن بۇيان ، دۆلىتىمىزنىڭ شەرقىي رايونلىرى بىلەن غەربىي
رايونلىرىنىڭ پەرقىنىڭ زورىيىشىنى ئاساسلىقى يەرلىك سانائەت تەرەققىياتىنىڭ تەڭپۇڭ بولماسلىقى كەلتۈ
رۈپ چىقارغان . شۇڭلاشقا ، غەربىي رايونلارنى كەڭ كۆلەمدە ئېچىشنى تېزلىتىشتە مۇھىمى غەربىي رايونلار
نىڭ سانائەت تەرەققىياتىنى تېزلىتىپ ، ئۇلارنىڭ سانائەتلىشىش سۈرئىتىنى تەدرىجىي ئىلگىرى سۈرۈش لازىم.
غەربىي رايونلارنىڭ سانائەت تەرەققىياتىنى تېزلىتىش بايلىقلارنى مۇۋاپىق تەقسىم قىلىشقا ، بايلىقلارنى تەقسىم
قىلىشنىڭ ئۈنۈمىنى ئاشۇرۇشقا پايدىلىق ، شۇنداقلا شەرقىي رايونلار بىلەن غەربىي رايونلارنىڭ پەرقىنى
كىچىكلىتىپ ، رايونلار ئىقتىسادىنىڭ تەكشى تەرەققىي قىلىشى ۋە ئورتاق گۈللىنىشىنى ئىلگىرى سۈرۈشكىمۇ
پايدىلىق . بۇندىن كېيىنكى ئىقتىسادىي تەرەققىيات ئىستراتېگىيىسىنى<#ستراتېگىيىسىنى#> بېكىتىش ۋە سىياسەت جەھەتتىن
قوللاشتا ، دۆلەت غەربىي رايونلارنىڭ سانائەت تەرەققىياتىنى تېزلىتىشنى غەربىي رايونلارنى كەڭ كۆلەمدە
ئېچىشنىڭ بىر مۇھىم تەدبىرى قىلىشى لازىم.
ئىلگىرى، غەربىي رايونلارنىڭ سانائەتلىشىشى ئاساسلىقى دۆلەتتىن زور مىقداردا مەبلەغ سېلىش
ئارقىلىق ئىلگىرى سۈرۈلەتتى، يەنى دۆلەت تۈرنى بېكىتىش ، دۆلەت مەبلەغ سېلىش ، تۈر قۇرۇلۇپ بولغاندىن
كېيىن دۆلەت ئىلكىدىكى كارخانا قىلىپ قۇرۇش يولى تۇتۇلاتتى. ئىسلاھات-ئېچىۋېتىش يولغا قويۇلغاندىن
بۇيان ، گەرچە دۆلەت دېڭىز بويى رايونلىرىغا زور ياردەم بەرگەن بولسىمۇ، ئەمما بۇ خىل ياردەم دۆلەتتىن
مەبلەغ سېلىپ قورۇلۇش قىلىش، كارخانا قۇرۇشتا ئەمەس ، كۆپرەكى ئالاھىدە سىياسەت ۋە جانلىق
تەدبىرلەردە ئىپادىلەنگەن . دېمەك ، دېڭىز بويى رايونلىرىنىڭ سانائەتلىشىشى ئاساسلىقى بازار مېخانىزمىغا
ۋە كۆپ مەنبەلىك ئىجتىمائىي كاپىتالغا بولۇپمۇ چەت سودىگەرلىرى ، شەخسلەر ۋە يېزا-كەنت كوللېكتىپىنىڭ
كاپىتالىغا تايىنىپ ئىلگىرى سۈرۈلگەن. ئىقتىسادىي تەرەققىيات ھەققىدىكى ئىككى خىل ئوي-پىكىر ۋە ئۇنىڭ
نەتىجىسىنىڭ سېلىشتۇرمىسىدىن مۇنداق ئىلھام ئالدۇقكى ، غەربىي رايونلار بۇندىن كېيىنكى ئىقتىسادىي
تەرەققىيات ۋە سانائەتلىشىش جەريانىدا ، شەرقىي قىسىمدىكى دېڭىز بويى رايونلىرىنىڭ ئىقتىسادىي تەرەققىيا
تىدىكى بۇ خىل ئۇسۇلنى ئۆگىنىپ ، ئىقتىسادىي تەرەققىياتنى ئىلگىرى سۈرۈشتە بازار مېخانىزمىدىن تېخىمۇ
كۆپرەك پايدىلىنىشى لازىم. يەنە شۇنىمۇ كۆرسىتىپ ئۆتۈش كېرەككى ، ئىسلاھاتنىڭ ئۈزلۈكسىز چوڭقۇرلى
شىشىغا ئەگىشىپ ، بازار ئارقىلىق تەقسىم قىلىنىدىغان ئىجتىمائىي بايلىقنىڭ ئىگىلىگەن نىسبىتى بارغانسېرى
چوڭىيىپ بارىدۇ، دۆلەت بىۋاسىتە باشقۇرىدىغان ، سېلىنما قىلىپ ئىشلىتىشكە بولىدىغان مەبلەغ چەكلىكتۇر .
يەنە كېلىپ بۇ مەبلەغلەرنىڭ ھەممىسىنى غەربىي رايونلارغا ئىشلىتىشمۇ مۇمكىن ئەمەس . بىر قەدەم كەينىگە
يېنىپ پەرەز قىلايلۇق ، غەربىي قىسىمدىكى كەڭ رايونلارغا نىسبەتەن ئېيتقاندا ، دۆلەتنىڭ ئىلكىدىكى
مەبلەغنىڭ ھەممىسىنى غەربىي رايونلارغا ئىشلەتكەن تەقدىردىمۇ ، خۇددى تۆگىنى چۆچەكتە سۇغارغاندەك
ئىش بولىدۇ. شۇڭا ، غەربىي رايونلارنىڭ سانائەتلىشىش سۈرئىتىنى ئىلگىرى سۈرۈپ ، غەربىي رايونلار
ئىگىلىكىنىڭ يۈكسىلىشىنى ئىشقا ئاشۇرۇشتا ، داۋاملىق تۈردە " كۈتۈش ، تايىنىش ، سوراش" يولىنى تۇتۇپ ،
ئۈمىدنى پۈتۈنلەي دۆلەتنىڭ زور مىقداردا مەبلەغ سېلىشىغا باغلاش ئانچە رېئال ئەمەستۇر.
يېقىنقى ئىككى يىللىق ئەمەلىيەتتىن قارىغاندا ، غەربىي رايونلارنى كەڭ كۆلەمدە ئېچىش ئىستراتېگىيى
سىنى<#ستراتېگىيىسىنى#> يولغا قويۇش جەريانىدا ، كۆپ تەرەپتىن مەبلەغ يىغماي ، جۈملىدىن جەمئىيەتتىكى جامائەت كاپىتالىنى
قاتناشتۇرماي ، يالغۇزلا دۆلەتنىڭ زور مىقداردا مەبلەغ سېلىشىغا تايانغاندا ، غەربىي رايونلار ئىقتىسادىنىڭ
تېز سۈرئەتتە ، ئىزچىل ، مۇقىم ئېشىشىنى ئىشقا ئاشۇرۇش تەس بولىدۇ. 1998- يىلى مەركەز 100 مىليارد
يۈەن زايوم كۆپەيتىپ تارقاتتى ، ھەمدە شۇنىڭغا ماسلاشتۇرۇپ بانكىدىن 100 مىليارد يۈەن قەرز پۇل
تارقاتتى ، بۇنىڭدىن مەقسەت مەبلەغنىڭ تۈرتكىسى ئارقىلىق دۆلەت ئىچىدىكى بازارنى جانلاندۇرۇپ ،
ئىقتىسادنىڭ ئېشىشىغا تۈرتكە بولۇشتىن ئىبارەت . دۆلەتنىڭ سىياسىتى بويىچە، بۇ مەبلەغلەر ئاساسلىقى
ئاساسىي ئەسلىھەلەرگە سېلىندى ھەمدە ئوتتۇرا ، غەربىي رايونلارغا مايىل بولدى . بۇ سىياسەت- تەدبىرلەر
ئىجابىي رول ئوينىدى ، ۋاقىتنىڭ ئۆتۈشىگە ئەگىشىپ ، بۇ خىل رول بارغانسېرى كۈچىيىدۇ. دۆلەت بۇنىڭدىن
كېيىنمۇ غەربىي رايونلارغا يەنە مەبلەغ ماڭدۇرىدۇ. ئەمما يالغۇز دۆلەتنىڭ مەبلەغ سېلىشى بىلەن غەربىي
رايونلار سانائىتىنىڭ تەرەققىيات ئېھتىياجىنى زادىلا قاندۇرۇپ كەتكىلى، غەربىي رايونلار سانائىتىنىڭ يۇقىرى
سۈرئەتتە ئېشىشىنى ئەمەلگە ئاشۇرغىلى بولمايدۇ . 1998-يىلى غەربىي رايونلار بويىچە مۇقىم مۈلۈككە
سېلىنغان مەبلەغ ئالدىنقى يىلدىكىدىن 31.2% ئېشىپ ، شەرقىي رايونلارنىڭ  16.3%لىك سەۋىيىسىدىن
 زور دەرىجىدە ئېشىپ كەتتى، شۇنداقتىمۇ غەربىي رايونلار سانائىتىنىڭ ئېشىش سۈرئىتى ئارانلا  8.02% بولۇپ ، شەرقىي رايونلارنىڭ 12.2% لىك سەۋىيىسىدىن كۆپ تۆۋەن بولدى . شۇڭلاشقا ، غەربىي
رايونلارنىڭ كەڭ كۆلەمدە ئېچىلىشىنى تېزلىتىپ ، رايونلار ئىقتىسادىنىڭ ئېشىشىغا تۈرتكە بولۇش ئۈچۈن ،
بازار مېخانىزمىغا تايىنىپ ، دۆلەت مەبلىغىنىڭ كىرگۈزۈلۈشى ئارقىلىق كۆپ مەنبەلىك مەبلەغ يىغىش
يوللىرىنى ئېچىش ۋە يېتەكلەش لازىم .
يۇقىرىقى تەھلىللەر بىزگە شۇنى ئۇقتۇردىكى ، بۇنىڭدىن كېيىن غەربىي رايونلارنىڭ سانائەتلىشىشىنى
ئىلگىرى سۈرۈشتە جەزمەن ئىلگىرىكى بولۇپمۇ 3-سەپ قۇرۇلۇشىدىكى تەجرىبە-ساۋاقلارنى قۇبۇل قىلىپ ،
ئاساسلىقى دۆلەتنىڭ تۈرتكە بولۇشىغا تايىنىشتىن ئاساسلىقى بازار مېخانىزمىغا تايىنىشقا قاراپ ئۆزگىرىش
ياساش لازىم. غەربىي رايونلارغا بولۇپمۇ ئىقتىسادى قالاق رايونلارغا نىسبەتەن ئېيتقاندا ، ئىلگىرىكى
"كۈتۈش ، تايىنىش ، سوراش "تەك يۆلىنىۋېلىش ئىدىيىسىنى ئۆزگەرتىپ ، كاپىتال بازىرىنى يېتىشتۈرۈش ،
جەمئىيەتتىكى ھەر خىل جامائەت كاپىتالىنى ، بولۇپمۇ شەرقىي رايونلار ۋە چەت سودىگەرلىرىنىڭ مەبلىغىنى
جەلپ قىلىپ غەربىي رايونلارنىڭ سانائىتىنى تەرەققىي قىلدۇرۇشقا قاتناشتۇرۇش لازىم. دۆلەت بىر تەرەپتىن
مەلۇم مەبلەغ سېلىپ ، غەربىي رايونلارنىڭ ئاساسىي ئەسلىھە قۇرۇلۇشىنى ۋە ئىقتىسادىي تەرەققىياتىنى
قوللىشى لازىم، ئەمما بۇ مەبلەغنى ئىشلىتىشتە ئىمكانىيەتنىڭ بارىچە بازار مېخانىزمىنى كىرگۈزۈپ ، پايدىلى
نىش ئۈنۈمىنى ئاشۇرۇش لازىم ؛ يەنە بىر تەرەپتىن، مۇناسىپ بولغان مەبلەغ يېتەكلەش سىياسىتىنى تۈزۈپ
چىقىپ ، دۆلەت ئىچى ۋە سىرتىدىكى ھەر خىل مەبلەغنى غەربىي رايونلارنىڭ تەرەققىياتىغا قاتنىشىشقا باشلاش
لازىم. ئومۇمەن ، بازار ئىگىلىكى تۈزۈلمىسى ئاستىدا ، غەربىي رايونلارنىڭ سانائەتلىشىشىنى تېزلىتىشنىڭ
ۋاسىتىلىرى ۋە يوللىرى كۆپ خىل بولۇشى كېرەك ، مەركىزىي ھۆكۈمەت ۋە يەرلىك ھۆكۈمەتلەرنىڭ
ئاساسلىق ۋەزىپىسى ئاممىۋى ئاساسىي ئەسلىھەلەرنى راۋاجلاندۇرۇش ، شۇنىڭ بىلەن بىر ۋاقىتتا مەبلەغنى
يېتەكلەش سىياسىتىنى تۈزۈپ چىقىپ ، ھەر تەرەپلىك مەبلەغنى تۈرلەر قۇرۇلۇشىنى ئېلىپ بېرىشقا سەپەرۋەر 
قىلىشتىن ئىبارەت .
2 . بايلىق يېتەكچىلىكى تىپىدىكى ئىستراتېگىيىدىن<#ستراتېگىيىدىن#> تەدرىجىي ھالدا
بازار يېتەكچىلىكى تىپىدىكى ئىستراتېگىيىگە<#ستراتېگىيىگە#> قاراپ ئۆزگىرىش ياساش
لازىم
ئۇزاق ۋاقىتتىن بۇيان ، غەربىي قىسىمدىكى بىر قىسىم رايونلارنىڭ ئاساسلىق سانائەت كەسىپلىرى
كۆپىنچە شۇ رايونلارنىڭ تەبىئىي بايلىق ئەۋزەللىكىنى چۆرىدىگەن ھالدا تەدرىجىي تەرەققىي قىلغان . بولۇپمۇ
تەبىئىي بايلىقى مول ، ئىقتىسادى قالاق بولغان بىر قىسىم رايونلار كۆپ ھاللاردا " تاغ بولسا تاغقا تايىنىش ،
سۇ بولسا سۇغا تايىنىش" ھالىتىدە بولۇپ ، ئۆزىدە قانداق تەبىئىي بايلىق بولسا شۇ تەبىئىي بايلىق
ئاساسىدىكى سانائەتنى راۋاجلاندۇرۇپ كەلگەنىدى، شۇنىڭ بىلەن غەربىي رايونلار زور بىر تۈركۈم تىپىك
بولغان ، قېزىش ۋە خام ئەشيا - ماتېرىيال سانائىتىنى ئاساسىي گەۋدە قىلغان يالغۇزلا تەبىئىي بايلىق
خاراكتېرىدىكى شەھەرلەر شەكىللەندى، مەسىلەن ، دۇڭچۈەن ، گېجيۇ ، جىنچاڭ قاتارلىقلار . غەربىي قىسىمدى-
دىكى ئۆلكە ، ئاپتونوم رايونلاردا ، بولۇپمۇ غەربىي شىمالدىكى ئۆلكە ، ئاپتونوم رايونلاردا قېزىش ۋە خام
ئەشيا- ماتېرىيال سانائىتىنىڭ مەھسۇلات قىممىتىنىڭ ئىگەللىگەن<#ئىگىلىگەن#> نىسبىتىمۇ مەملىكەتنىڭ ئوتتۇرىچە سەۋىيى
سىدىن خېلىلا يۇقىرى. 1997 - يىلى چىڭخەي ئۆلكىسى بويىچە قېزىش ۋە خام ئەشيا- ماتېرىيال سانائىتىنىڭ،
مەھسۇلات قىممىتىنىڭ ئىگەللىگەن<#ئىگىلىگەن#> نىسبىتى 7.06% گە يەتكەن ، شىنجاڭنىڭ 63.8% كە، شىزاڭنىڭ
61.9% كە، گەنسۇنىڭ 57.6% كە، نىڭشيانىڭ  52.5%كە يەتكەن.
ناھايىتى ئېنىقكى، بۇ خىل تىپىك بايلىق يېتەكچىلىكى تىپىدىكى ئىستراتېگىيە<#ستراتېگىيە#> گەرچە سانائەتلىشىشنىڭ،
دەسلەپكى باسقۇچىدا مەلۇم دەرىجىدە ئورۇنلۇق بولسىمۇ، ئەمما سانائەتلىشىشنىڭ ئۈزلۈكسىز ئىلگىرى
سۈرۈلۈشىگە ئەگىشىپ ئۇنىڭ چەكلىمىلىكىمۇ بارغانسېرى روشەنلەشتى . مەسىلەن ، پىششىقلاپ ئىشلەشنىڭ
بايلىق قىممىتىنى ئاشۇرۇش ئىقتىدارى بىرقەدەر تۆۋەن بولغاچقا ، بايلىق خاراكتېرىدىكى كەسىپلەرنىڭ
تەرەققىياتى كۆپ ھاللاردا پۈتكۈل رايوننىڭ ئىقتىسادىي تەرەققىياتىنى ئىلگىرى سۈرمىكى تەس بولۇپ قالىدۇ؛
بازار ئېھتىياجىنىڭ ئۆزگىرىپ تۇرۇشىنىڭ تەسىرىدە بايلىق خاراكتېرىدىكى مەھسۇلاتلارنىڭ باھاسى بەك
تۇراقسىز بولىدۇ، بايلىق خاراكتېرىدىكى كەسىپلەرنىڭ تەرەققىياتى مۇقىمسىز بولىدۇ؛ بىرەر رايوننىڭ تەبىئىي
بايلىقلىرىنىڭ زاپاس مىقدارى بەرىبىر چەكلىك بولىدۇ، ئىشلىتىپ تۈگەتكەن ھامان ، بايلىق خاراكتېرىدىكى
كەسىپلەرنىڭ چېكىنىشىنى كەلتۈرۈپ چىقىرىدۇ. ئەگەر بۇ خىل كەسپ شۇ رايوننىڭ يېتەكچى كەسپى
بولسا، ئۇنداقتا ، ئۇنىڭ ئورنىغا يېڭى يېتەكچى كەسىپ بارلىققا كەلمىگەن ئەھۋال ئاستىدا ، بايلىق
خاراكتېرىدىكى كەسىپنىڭ چېكىنىشى ئوڭايلا پۈتكۈل رايوننىڭ ئىقتىسادىنىڭ چېكىنىشىنى كەلتۈرۈپ
چىقىرىدۇ. شۇڭلاشقا ، بايلىق يېتەكچىلىكى تىپىدىكى رايون ئىقتىسادى كۆپ ھاللاردا " سىجىل" تەرەققىي
قىلالايدىغان ئىقتىساد بولالمايدۇ.
پەن-تېخنىكىنىڭ ئۇچقاندەك تېز تەرەققىي قىلىشىغا ئەگىشىپ ، تەبىئىي بايلىق بىر خىل ئىپتىدائىي
ئىشلەپچىقىرىش ئامىلى بولۇش سۈپىتى بىلەن ، رايون سانائىتىنىڭ تەرەققىياتىدىكى رولى كۈنسايىن
ئاجىزلاشماقتا ، ئىختىساس ئىگىلىرى ، تېخنىكا ، باشقۇرۇش ، ئۇچۇر قاتارلىق يۇقىرى دەرىجىلىك ئىشلەپچىقى
رىش ئامىللىرىنىڭ رولى بولسا بارغانسېرى مۇھىم بولماقتا . بۈگۈنكى دۇنيادا ، بىر رايوننىڭ ئىقتىسادىي
تەرەققىيات سەۋىيىسىنىڭ ئۇنىڭ تەبىئىي بايلىقىنىڭ ئاز-كۆپلۈكى بىلەن روشەن باغلىنىشى يوق بولۇپ
قالدى. بەزى تەبىئىي بايلىقى مول بولغان رايونلار ئىقتىسادىي جەھەتتە ئارقىدا قالغان رايونلار قاتارىدا
تۇرۇۋاتىدۇ، بەزى ئىقتىسادى تەرەققىي تاپقان رايونلار بولسا ئەسلىدە تەبىئىي بايلىقى كەمچىل رايونلار
ئىدى . مانا بۇ كىشىلەر دائىم ئېيتىپ يۈرۈيدىغان " بايلىقى مول بولغان نامرات جاي" ۋە " بايلىقى كەمچىل
بولغان باي جاي " دېگەنلىكتۇر. ئوخشىمايدىغىنى، ئالدىنقىسىدا بارى تۆۋەن دەرىجىلىك ئامىل ، كېيىنكىسىدە
بارى يۇقىرى دەرىجىلىك ئامىلدۇر.
بازار ئىگىلىكى شارائىتىدا ، غەربىي رايونلار بىرقەدەر تېز تەرەققىي قىلىش ئۈچۈن تەبىئىي بايلىق
ئەۋزەللىكىنى جارى قىلدۇرماسلىقى لازىم، دەۋاتقىنىمىز يوق ، بەلكى ئىلگىرىكى شۇ رايوننىڭ تەبىئىي بايلىقىغا
يۈكسەك دەرىجىدە يۆلىنىۋېلىش ھالىتىنى ئۆزگەرتىشى، بايلىق يېتەكچىلىكى تىپىدىكى ئىستراتېگىيىدىن<#ستراتېگىيىدىن#>
تەدرىجىي ھالدا بازار يېتەكچىلىكى تىپىدىكى ئىستراتېگىيىگە<#ستراتېگىيىگە#> قاراپ ئۆزگىرىش ياسىشى ، يەنى "مەندە نېمە
(بايلىق ) بولسا شۇنى راۋاجلاندۇرىمەن " دېگەندىن "بازار نېمىگە ئېھتىياجلىق بولسا شۇنى ئىشلەپچىقىرى
مەن" دېگەنگە قاراپ ئۆزگىرىش ياسىشى كېرەك ، دەۋاتىمىز . نۇرغۇن ئەھۋال ئاستىدا ، يەنە تەدبىر قوللىنىپ ،
ئىستېمال بازىرىنى ئاكتىپ يېتەكلەش لازىم. بۇ شۇنداق دېگەنلىككى، "بازار يېتەكچىلىكى " ھەرىكەتچان
ئۇقۇم بولۇشى كېرەك ، ئۇنى ھەرگىزمۇ ئاددىي ھالدا "ھازىرقى بازاردا نېمە كەمچىل بولسا شۇنى
راۋاجلاندۇرىمەن"  ياكى " كۆپچىلىك نېمىنى راۋاجلاندۇرسا مەنمۇ شۇنى راۋاجلاندۇرىمەن" دەپ چۈشىنىۋې
لىشقا بولمايدۇ.
ئەلۋەتتە، غەربىي رايونلاردا ئىستراتېگىيە<#ستراتېگىيە#> جەھەتتىكى بۇ خىل ئۆزگىرىشنى ئىشقا ئاشۇرۇشقا مەلۇم
جەريان كېتىدۇ، ئاسانلا ۋۇجۇتقا چىقارغىلى بولمايدۇ . بايلىق يېتەكچىلىكى تىپىدىكى ئىستراتېگىيە<#ستراتېگىيە#> بىرەر
رايوننىڭ تۇغما بايلىق ئەۋزەللىكىگە باغلىق . بازار يېتەكچىلىكى تىپىدىكى ئىستراتېگىيە<#ستراتېگىيە#> بولسا ئىختىساس
ئىگىلىرى ، تېخنىكا ، باشقۇرۇش قاتارلىق يۇقىرى دەرىجىلىك ئامىللارغا ۋە كارخانىلارنىڭ رىقابەت ئەۋزەللىكىگە
باغلىق . شۇڭلاشقا ، ئىختىساس ئىگىلىرىنى يېتىشتۈرۈش ۋە كىرگۈزۈش ، تېخنىكا تەرەققىياتىنى تېزلىتىش ،
باشقۇرۇشنى چىڭىتىش ، كارخانىلارنىڭ رىقابەت ئىقتىدارىنى ئاشۇرۇش غەربىي رايونلارنىڭ بازار يېتەكچىلى
كى تىپىدىكى ئىستراتېگىيىنى<#ستراتېگىيىنى#> يولغا قويۇشتا مۇۋەپپەقىيەت قازىنىش- قازىنالماسلىقىنىڭ ئاچقۇچى بولۇپ
قالىدۇ.
3. رايوننىڭ سېلىشتۇرما ئەۋزەللىكىگە ئەھمىيەت بېرىشتىن كارخانى
لارنىڭ رىقابەت ئەۋزەللىكىنى يېتىشتۈرۈشكە قاراپ ئۆزگىرىش ياساش
ئۇزاقتىن بۇيان ، غەربىي قىسىمدىكى بىر قىسىم رايونلار سانائەت تەرەققىياتى جەريانىدا ، كۆپ ھاللاردا
سېلىشتۇرما ئەۋرەللىكىنى زىيادە تەكىتلەپ ، كارخانىلارنىڭ رىقابەت ئەۋزەللىكىگە ئانچە ئەھمىيەت بەرمىدى .
بايلىق يېتەكچىلىكى تىپىدىكى ئىستراتېگىيە<#ستراتېگىيە#> دەل پۈتۈنلەي رايوننىڭ تۆۋەن دەرىجىلىك ئامىللار جەھەتتىكى
سېلىشتۇرما ئەۋزەللىكى ئاساسىغا قۇرۇلغان تەرەققىيات ئىستراتېگىيىسىنىڭ<#ستراتېگىيىسىنىڭ#> بىر خىل تىپىك ئەندىزىسىدۇر.
چىڭخەي ، نىڭشيا قاتارلىق ئۆلكە ، ئاپتونوم رايونلار، شۇنداقلا يۈننەننىڭ دۈڭچۈەن ، گېجيۇ قاتارلىق زور
بىر تۈركۈم كانچىلىق شەھەرلىرىنىڭ ھەممىسى مۇشۇ خىل ئەندىزە بويىچە تەرەققىي قىلغان.
ھازىرقى زامان بازار ئىگىلىكى شارائىتىدا ، ھەرقانداق بىر رايوننىڭ ئىقتىسادىي تەرەققىياتى شۇ
رايوننىڭ ئەۋزەل كەسىپلىرىنىڭ تەرەققىياتى بىلەن ئىلگىرى سۈرۈلىدۇ، ھالبۇكى بىرەر رايوننىڭ ئەۋزەل
كەسىپلىرىنىڭ شەكىللىنىشى شۇ رايوننىڭ سېلىشتۇرما ئەۋزەللىكىنىڭ ۋە كارخانىلارنىڭ رىقابەت ئەۋزەللىكى
نىڭ چوڭ- كىچىكلىكىگە باغلىق بولىدۇ. ماكرو قاتلامدىكى رايون سېلىشتۇرما ئەۋزەللىكى پەقەتلا رايون
ئەۋزەل كەسىپلىرى تەرەققىياتىنىڭ زۆرۈر ۋە ئالدىنقى شەرتىنىڭ بىرىدىنلا ئىبارەت ، مىكرو قاتلامدىكى كارخانا
رىقابەت ئەۋزەللىكى بولسا رايون ئەۋزەل كەسىپلىرىنىڭ تەرەققىياتىنى بەلگىلەيدىغان تولۇق شەرتتۇر.
شۇنداق ئېيتىشقا بولىدۇكى، رايون سېلىشتۇرما ئەۋزەللىكى ۋە كارخانا رىقابەت ئەۋزەللىكى ئورتاق ھالدا
رايون ئەۋزەل كەسىپلىرىنىڭ تەرەققىياتىنى بەلگىلەيدۇ. ئۇ بازار ئىگىلىكى شارائىتىدا رايون كەسىپلىرىنىڭ
تەقسماتى بويىچە تەرەققىي قىلىشىدىكى تولۇق زۆرۈر شەرتتۇر.
رايون سېلىشتۇرما ئەۋزەللىكى ۋە كارخانا رىقابەت ئەۋزەللىكىنىڭ چوڭ-كىچىكلىكىگە ئاساسەن ، ئادەتتە
رايون سانائەت تارماققىرىنى تۆت تۈرلۈك تىپقا بۆلۈشكە بولىدۇ. بىرىنچى، رايون سېلىشتۇرما ئەۋزەللىكىمۇ ،
كارخانا رىقابەت ئەۋزەللىكىمۇ يوق تارماقلار؛ ئىككىنچى، رايون سېلىشتۇرما ئەۋزەللىكى بولسىمۇ ، ئەمما
كارخانا رىقابەت ئەۋزەللىكى كەمچىل تارماقلار ؛ ئۈچىنچى، گەرچە رايون سېلىشتۇرما ئەۋزەللىكى بولمىسىمۇ ،
لېكىن كارخانا رىقابەت ئەۋزەللىكىگە ئىگە تارماقلار ؛ تۆتىنچى، رايون سېلىشتۇرما ئەۋزەللىكىمۇ ، كارخانا
رىقابەت ئەۋزەللىكىمۇ بار تارماقلار.
بىرقەدەر ياخشى بولغان رايون تەرەققىيات ئىستراتېگىيىسى<#ستراتېگىيىسى#> ھەم بىرقەدەر زور سېلىشتۇرما ئەۋزەللىكىگە
ئىگە، ھەم بىرقەدەر زور رىقابەت ئەۋزەللىكىگە ئىگە كەسىپلەرنى نۇقتىلىق راۋاجلاندۇرۇشتىن ئىبارەت بولۇشى
لازىم، مەسىلەن يۈننەننىڭ تاماكا سانائىتى . بەزىدە گەرچە مەلۇم رايوننىڭ مەلۇم كەسىپنى راۋاجلاندۇرۇشتى
كى سېلىشتۇرما ئەۋزەللىكى ۋاقىتلىق يوق بولغان بولسىمۇ ، تۈزۈمدە يېڭىلىق يارىتىش ۋە سىياسەت
جەھەتتىن قوللاش ئارقىلىق تەدرىجىي ھالدا كارخانىنى بىرقەدەر كۈچلۈك رىقابەت ئەۋزەللىكىگە ئىگە 
قىلالايدىغان بولسا ، رىقابەت ئەۋزەللىكىنىڭ ئۆزى يېڭىدىن سېلىشتۇرما ئەۋزەللىكنى يارىتالايدۇ . سىچۇەن
ميەنياڭ ۋە گۆاڭدۇڭ خۇيجۇ ئېلېكترون سانائىتىنىڭ تەرەققىياتى دەل مۇشۇ جەھەتتىكى تىپىك مىسالدۇر.
بۇ ئىككى رايون ئەينى ۋاقىتتا ئېلېكترون سانائىتىنى راۋاجلاندۇرۇشتا ئانچە كۆرۈنەرلىك ئۈستۈنلۈككە ئىگە 
ئەمەس ئىدى ، ئەمما كېيىنكى تەرەققىيات داۋامىدا تۈزۈمدە يېڭىلىق يارىتىش ۋە تېخنىكىدا يېڭىلىق يارىتىش 
ئارقىلىق رايون كارخانىلىرىنىڭ رىقابەت ئەۋزەللىكىنى شەكىللەندۈرۈپ ، رايون ئىقتىسادىنى بىرقەدەر تېز
سۈرئەتتە يۈكسەلدۈردى .
ئىقتىسادىي تەرەققىياتتىكى تەجرىبىلەر شۇنى كۆرسەتتىكى، رايونلار تەبىئىي بايلىق جەھەتتە تۇغما
ئەۋزەللىككە ئىگە بولسۇن - بولمىسۇن ، مۇبادا مىكرو قاتلامدىكى كارخانا رىقابەت ئەۋزەللىكى كەمچىل
بولىدىكەن، بۇ خىل كەسىپ ئاخىرقى ھېسابتا كەسكىن بازار رىقابىتىدە شاللىنىپ قالىدۇ. نىڭشيا ۋە
شىنجاڭدىكى تېلېۋىزور زاۋۇتلىرىنىڭ ئىشلەپچىقىرىشتىن توختاپ تاقىلىپ قېلىشى، چىڭخەي ، نىڭشيا ۋە
شىنجاڭدىكى كىرئالغۇ ئىشلەپچىقىرىش لىنىيىلىرىنىڭ ئىشلەپچىقىرىشقا كىرىشتۈرۈلۈپ ئۇزاققا قالماي ئىشلەپ
چىقىرىشتىن توختاپ قېلىشى، شۇنداقلا جىڭدېجېندىكى كۈندىلىك فارفۇر بويۇملىرى سانائىتىنىڭ يېقىنقى
يىللاردىن بۇيان خارابلىشىشى بۇ نۇقتىنى تولۇق ئىسپاتلاپ بېرىدۇ. دۆلىتىمىزنىڭ فارفۇر بۆشۈكى بولغان 
جىڭدېجېن خام ئەشيا بىلەن تەمىنلىنىش جەھەتتىلا ئەمەس ، تېخنىكا ئىشچىلىرى ، تەتقىقات ، لايىھىلەش
ۋە ئىختىساس ئىگىلىرىنى تەربىيىلەش قاتارلىق جەھەتتىمۇ باشقا جايلار تەڭ كېلەلمەيدىغان رايون سېلىشتۇر
ما ئەۋزەللىكىگە ئىگە، ئەمما يېقىنقى يىللاردىن بۇيان تۈزۈم ۋە تېخنىكىدا يېڭىلىق يارىتىش جەھەتتە بىر
جايدا توختاپ قېلىپ ، كارخانىنىڭ رىقابەت كۈچى ئىنتايىن ئاجىز بولغاچقا ، پۈتكۈل كۈندىلىك فارفۇر
بويۇملىرى كەسپى كۈنسېرى خارابلاشقان .
بازار رىقابىتى رەھىمسىز بولىدۇ، ئەينى ۋاقىتتا ئۇ ھەم باراۋەر، ئادىل بولىدۇ. بازار رىقابىتىنىڭ ئالدىدا
ئىقتىساد ئاشمىغانلىقىنىڭ ئۆزى چېكىنگەنلىك ھېسابلىنىدۇ . غەربىي رايونلار گەرچە تەبىئىي بايلىق ، ئەمگەك
كۈچى بىلەن تەمىنلىنىش ۋە تەننەرخ قاتارلىق تەرەپلەردە بىرقەدەر چوڭ ئەۋزەللىككە ئىگە بولسىمۇ ، ئەمما
بۇ خىل سېلىشتۇرما ئەۋزەللىك پەقەت بىر خىل يوشۇرۇن ئەۋزەللىك ، بۇ خىل يوشۇرۇن ئەۋزەللىكنى
رېئال ئىقتىسادىي ئەۋزەللىككە ئايلاندۇرۇش ئۈچۈن ، مۇھىمى رايون سېلىشتۇرما ئەۋزەللىكىنى تولۇق جارى
قىلدۇرۇش ھەمدە مۇشۇ ئاساستا كارخانىنىڭ رىقابەت ئەۋزەللىكىنى ئۈزلۈكسىز يېتىشتۈرۈش ۋە يارىتىش
لازىم. شۇڭلاشقا ، غەربىي رايونلارغا نىسبەتەن ئېيتقاندا ، بازار رىقابىتىدە غەلىبە قىلىش ئۈچۈن ، ئەنئەنىۋى 
تەرەققىيات كۆزقارىشىنى ئۆزگەرتىپ ، ئىلگىرى رايون سېلىشتۇرما ئەۋزەللىكىگە ئەھمىيەت بېرىشتىن كارخانا
رىقابەت ئەۋزەللىكىنى يېتىشتۈرۈشنى تەكىتلەشكە قاراپ ئۆزگىرىش ياسىشى لازىم . نۆۋەتتىكى بازار رىقابىتى
كۈنسېرى جىددىيلىشىۋاتقان ئەھۋالدا ، كارخانا رىقابەت ئەۋزەللىكىنى يېتىشتۈرۈش ۋە يارىتىش غەربىي
رايونلار سانائىتىنىڭ رىقابەت كۈچىنى ئاشۇرۇشنىڭ مۇھىم كاپالىتى ۋە ئالدىنقى شەرتىدۇر.
4.  تۈزۈمدە يېڭىلىق يارىتىشنىڭ رايون تەرەققىياتىدىكى رولىنى 
تولۇق جارى قىلدۇرۇش لازىم 
كەلگۈسىدىكى بازار رىقابىتى ئىختىساس ئىگىلىرى ، تېخنىكا ۋە ئىقتىسادىي كۈچ جەھەتتىكى ئۇنىۋېر
سال رىقابەتتۇر. بۇنىڭ ئىچىدە ئىختىساس ئىگىلىرى ئەڭ ھالقىلىق ۋە ئەڭ مۇھىم ئامىلدۇر . ھالبۇكى
مەيلى ئىختىساس ئىگىلىرى بولسۇن ياكى مەبلەغ ، تېخنىكا سېلىنمىسى بولسۇن، ئۇلارنىڭ ئۈنۈمىنى ۋە
رولىنى ياخشى جارى قىلدۇرۇش ئۈچۈن ، مۇناسىپ تۈزۈم كاپالىتى بولۇشى كېرەك ، شۇڭا ، كەلگۈسىدىكى
بازار رىقابىتىدە ۋە غەربىي رايونلارنىڭ تەرەققىياتىدا ، تۈزۈمدە يېڭىلىق يارىتىش بارغانسېرى مۇھىم رول
ئوينغۇسى.
غەربىي رايونلار بولۇپمۇ بەزى ئىقتىسادى ئانچە تەرەققىي قىلمىغان رايونلاردا ، دۆلەت ئىگىلىكىنىڭ،
لىنىيىسى زىيادە ئۇزۇن ، دائىرىسى زىيادە كەڭ ، مېخانىزمى جانلىق ئەمەس ، ئىشلەپچىقىرىش- تىجارەتتە 
تۇرغۇن قىيىنچىلىقلارغا دۇچ كەلمەكتە . 1997-يىلى ، غەربىي رايونلار بويىچە دۆلەت ئىلكىدىكى سانائەتنىڭ
مەھسۇلات قىممىتى سانائەت ئومۇمىي مەھسۇلات قىممىتىنىڭ 47.3 پىرسەنتىنى ئىگەللەپ<#ئىگىلەپ#>، پۈتۈن مەملىكەت
نىڭ ئوتتۇرىچە سەۋىيىسىدىن 20.8% ئېشىپ كەتكەن ، شەرقىي رايونلارنىڭكىدىن  27.1%ئېشىپ
كەتكەن ، بۇنىڭ ئىچىدە شىنجاڭنىڭ دۆلەت ئىلكىدىكى سانائىتىنىڭ مەھسۇلات قىممىتى 75.2% گە يەتكەن.
چىڭخەينىڭ 72.8% كە يەتكەن . تەتقىقاتلاردىن مەلۇم بولۇشىچە، 1986- 1995- يىللىرى شەرقىي رايونلاردا
سانائەت ئېشىشىنىڭ تەخمىنەن 40 پىرسەنتى كوللېكتىپ سانائەتتىن كەلگەن، 30 پىرسەنتى باشقا سانائەتتىن
كەلگەن ، غەربىي رايونلاردا بولسا 1 5 پىرسەنتى دۆلەت كارخانىلىرىدىن كەلگەن ، بۇنىڭ ئىچىدە غەربىي
جەنۇب ۋە غەربىي شىمال رايونلىرىنىڭ ئايرىم ئايرىم ھالدا 45 پىرسەنتى ۋە 36 پىرسەنتى دۆلەت
كارخانىلىرىدىن كەلگەن . بۇ شۇنى چۈشەندۈرىدۇكى، يېقىنقى يىللاردىن بۇيان غەربىي رايونلار سانائىتىنىڭ
ئېشىشىنى ئاساسلىقى ئېشىشى ئاستا بولغان دۆلەت سانائىتى ئىلگىرى سۈرۈپ كەلگەن.
دۆلەت سانائىتىدىن باشقا سانائەتكە سېلىشتۇرغاندا ، غەربىي رايونلاردىكى دۆلەت كارخانىلىرىنىڭ كۆپ
قىسمىنىڭ تارىخىي يۈكى ئېغىر، ئارتۇق خادىملار كۆپ ، كارخانا ئىجتىمائىي ئىشلارنى باشقۇرۇش ھادىسىسى
ئېغىر بولۇپ " ئىككىدە يۇقىرى، بىردە تۆۋەن بولۇش " ئالاھىدىلىكى ، يەنى قەرز يۇقىرى بولۇش ، ئۆسۈم
يۇقىرى بولۇش ، پايدا تۆۋەن بولۇش ئالاھىدىلىكى شەكىللەنگەن . 1997- يىلى ، غەربىي رايونلاردىكى
مۇستەقىل ھېسابات قىلىدىغان سانائەتنىڭ زىيان تارتىش كۆلىمى 29.9% بولغان بولسا ، دۆلەت سانائىتىنىڭ،
46.1% گە يەتكەن ، بۇ مەملىكەتنىڭ ئوتتۇرىچە سەۋىيىسىدىن خېلىلا ئېشىپ كەتكەن . شۇڭلاشقا ، دۆلەت
ئىگىلىكىنىڭ ئىستراتېگىيىلىك<#ستراتېگىيىلىك#> جايلىشىشىنى تەڭشەپ، قوشۇۋېلىش ، ۋەيران قىلىش، كىم ئارتۇق سېتىش ،
ئىجارىگە بېرىش ، پاي تۈزۈمىگە ئۆزگەرتىش قاتارلىق كۆپ خىل شەكىللەر ئارقىلىق غەربىي رايونلاردىكى
دۆلەت ئىگىلىكىگە قارىتا ئىستراتېگىيىلىك<#ستراتېگىيىلىك#> قايتا تەشكىللەش ئېلىپ بېرىش تولىمۇ جىددىي بىر ئىش بولۇپ
قالدى . غەربىي رايونلاردىكى بىر قىسىم كەسىپلەرگە بىر قىسىم خەلق كاپىتالنىڭ كىرىشىگە يول قويۇشقا،
خەلق كاپىتالىنى كىرگۈزۈش ئارقىلىق رايون ئىقتىسادىنىڭ ئېشىش كۈچىنى ئاشۇرۇشقا بولىدۇ. مەركەزنىڭ
روھى بويىچە، "چوڭلىرىنى تۇتۇش ، كىچىكلىرىنى قويۇۋېتىش"نى داۋاملاشتۇرۇپ ، دۆلەت ئىگىلىكىنىڭ
ئىستراتېگىيىلىك<#ستراتېگىيىلىك#> جايلىشىشىنى تەڭشەش كېرەك ، بولۇپمۇ ھازىرقى ئوتتۇرا ، كىچىك دۆلەت كارخانىلىرىنى
كەسىپ تارماقلىرى ۋە خاراكتېرىگە ئاساسەن تۈرلەرگە ئايرىپ پىلانلىق ، قەدەم باسقۇچلۇق ھالدا قايتا
تەشكىللەپ، كىم ئارتۇق سېتىش ، ئىجارىگە بېرىش قاتارلىق كۆپ خىل شەكىللەر ئارقىلىق كوللېكتىپ
ياكى خۇسۇسىي كارخانىلارنىڭ باشقۇرۇشىغا ئۆتكۈزۈپ بېرىش لازىم. مۇشۇنداق بولغاندا ، بىر مەزگىللىك
ئىستراتېگىيىلىك<#ستراتېگىيىلىك#> تەڭشەش ۋە ئۆزگەرتىش ئارقىلىق ، غەربىي رايونلاردا رايون ئىقتىسادىي تەرەققىياتىنىڭ
تەلىپىگە ماسلىشالايدىغان ، رايون رىقابەت ئەۋزەللىكىگە ئىگە بولغان ئىقتىسادىي مېخانىزم ۋە ئىقتىسادىي
قۇرۇلما تەدرىجىي شەكىللەنگۈسى.
دۆلەت ئىگىلىكىنىڭ ئىستراتېگىيىلىك<#ستراتېگىيىلىك#> جايلىشىشىنى تەڭشەشنى پائال تۈردە ياخشى تۇتۇش بىلەن
بىر ۋاقىتتا، غەربىي رايونلار يەنە دۆلەت ئىگىلىكىگە ياتمايدىغان ئىگىلىكلەرنىمۇ دادىل راۋاجلاندۇرۇشى،
بولۇپمۇ يېزا- بازار كوللېكتىپ ئىگىلىكى، يەككە- خۇسۇسىي ئىگىلىك ۋە چەت مەبلىغىدىكى ئىگىلىكلەرنى
زور كۈچ بىلەن راۋاجلاندۇرۇشى لازىم. نۆۋەتتە ، غەربىي رايونلارنىڭ مەبلەغ سېلىش مۇھىتىنى دېڭىز بويى
رايونلىرىنىڭكىگە سېلىشتۇرغاندا بىرقەدەر زور پەرق بار، چەت سودىگەرلىرى يېقىن مەزگىلدە غەربىي
رايونلارغا زور كۆلەمدە مەبلەغ سېلىشى مۇمكىن ئەمەس ، شۇڭلاشقا ، غەربىي رايونلارغا نىسبەتەن ئېيتقاندا،
بۇنىڭدىن كېيىن بىر تەرەپتىن مەبلەغ سېلىش مۇھىتىنى تىرىشىپ ياخشىلاپ ، چەت ئەل ۋە شياڭگاڭ،
ئاۋمېن ، تەيۋەندىن كېلىدىغان مەبلەغنى ئاكتىپ كىرگۈزۈشى لازىم ؛ يەنە بىر تەرەپتىن، دۆلەت ئىچىدىكى
ھەر تەرەپلەرنىڭ مەبلىغىنى زور كۈچ بىلەن جەلپ قىلىپ ، دۆلەت ئىچىدىكى كارخانىلارنىڭ ، بولۇپمۇ
دېڭىز بويى رايونلىرىدىكى كارخانىلارنىڭ غەربىي رايونلارنى ئېچىشقا قاتنىشىشقا رىغبەتلەندۈرۈشى لازىم.
ئاساسىي ئەسلىھەلەر بىلەن تەمىنلەش ، تېخنىكا ، ئۇچۇر مۇلازىمىتى، شۇنداقلا سىياسەت جەھەتتىن ئېتىبار
بېرىش قاتارلىق تەرەپلەردە غەربىي رايونلار چەت سودىگەرلىرى بىلەن ئىچكى مەبلەغ كارخانلىرىغا ئوخشاش
مۇئامىلە قىلىش لازىم .
غەربىي رايونلاردا گەرچە ھەر خىل ئالىي دەرىجىلىك مەخسۇسى خادىملار بولسىمۇ ، ئەمما كارخانىچى
غەربي رايونلار ئۈچۈن ئەڭ كەمچىل بىر خىل بايلىق . ھۆكۈمەت لاياقەتلىك كارخانا باشقۇرغۇچىلار
قوشۇنىنى پائال يېتىشتۈرۈش ۋە بارلىققا كەلتۈرۈش جەھەتتە تىرىشچانلىق كۆرسىتىشى، دۆلەت كارخانىلىرىنى
باشقۇرغۇچىلارنى تاللاش ۋە ئىشلىتىش جەھەتتە، تەشكىلنىڭ ئورۇنلاشتۇرۇشى بىلەن بازارنىڭ تاللىشىنى
ئۆزئارا بىرلەشتۈرۈشى لازىم. نۆۋەتتە بىر قىسىم جايلاردا ھۆكۈمەت يەنىلا ئادەت بويىچە ھۆكۈمەت
ئەمەلدارلىرىنى دۆلەت كارخانىلىرىغا ئەۋەتىپ زاۋۇت باشلىقى قىلىپ قويۇۋاتىدۇ، دۆلەت كارخانىلىرى
تەرەققىياتىدا قېلىپلاشقان ، ئىلمىي بولغان بىر يۈرۈش كارخانا باشقۇرغۇچىلار تۈزۈمى كەمچىل بولۇۋاتىدۇ .
 شۇنىڭ ئۈچۈن ، كارخانىچىلارنى ۋەزىپىگە تەيىنلەش ، رىغبەتلەندۈرۈش ۋە نازارەت قىلىش مېخانىزمىنى ئۆز
ئىچىگە ئالغان دۆلەت كارخانىلىرىنى باشقۇرغۇچىلار تۈزۈمىنى تېزدىن بەرپا قىلىش ۋە مۇكەممەللەشتۈرۈش
رۆرۈردۈر. شۇنىڭ بىلەن بىر ۋاقىتتا، ئېتىبار بېرىش سىياسەتلىرىنى تۈزۈپ چىقىپ ، شەرقىي رايونلاردىكى
دۆلەت، كوللېكتىپ ۋە خۇسۇسىي ئىگىلىكتىكى كارخانىچىلارنى غەربىي رايونلاردىكى دۆلەت كارخانىلىرىنى
قوشۇۋېلىشىغا ، سېتىۋېلىشىغا ، كۆتۈرىگە ئېلىپ باشقۇرۇشىغا ، ۋاكالىتەن باشقۇرۇشىغا رىغبەتلەندۇرۇپ ، شۇ
ئارقىلىق غەربىي رايونلاردىكى دۆلەت كارخانىلىرىنىڭ ئىشلەپچىقىرىش- تىجارەتتە قىينىلىۋاتقان ئەھۋالىنى
ئۆزگەرتىپ ، غەربىي رايونلار ئىقتىسادىنىڭ تەرەققىياتىغا تۈرتكە بولۇش لازىم .
غەربىي رايونلارنى ئېچىشتا ، ھۆكۈمەت ماكرولۇق تەڭشەش- تىزگىنلەش رولىنى جارى قىلدۇرۇپ ،
كەسىپلەر سىياسىتىنى تۈزۈپ چىقىپ ، مەبلەغ سېلىشقا يول كۆرسىتىپ بېرىشى لازىم. ئەمما ، كونكرېت
تۈرلەرنى بېكىتىشتە ، ھۆكۈمەت ئارىلىشىۋالماسلىقى ، كارخانىغا ۋاكالىتەن ھەر خىل سانائەتكە مەبلەغ سېلىش
تۈرلىرىنى تاللاپ بېكىتىپ بەرمەسلىكى لازىم. بۇ ئەمەلىيەتتە ئەنئەنۋى پىلانلىق ئىگىلىك ئۇسۇلىدۇر.
بۇنىڭ ئۈچۈن مەبلەغ سېلىشتا ئورۇنسىز خاتا تەدبىر كۆرۈپ قويۇش ، سودا تەننەرخى بىرقەدەر يۇقىرى
بولۇپ كېتىشتەك بەدەللەرنى تۆلەشكە توغرا كېلىدۇ. بازار ئىگىلىكى شارائىتىدا ، ھۆكۈمەتنىڭ رولى كارخانىغا
ۋاكالىتەن ھەر خىل مەبلەغ سېلىش تۈرلىرىنى تاللاپ بېرىش بولماستىن ، ئاساسلىقى بىر ساغلام، ئادىل
بولغان تۈزۈمنى تۈزۈپ چىقىپ ، ئىقتىدارلىق ۋە بىلىملىك كىشىلەرنىڭ ئۆز رولىنى جارى قىلدۇرۇشىغا
كاپالەتلىك قىلىش. شۇڭلاشقا ، غەربىي رايونلارنى كەڭ كۆلەمدە ئېچىشنى ئىشقا ئاشۇرۇشتا ، ھۆكۈمەتنىڭ
فۇنكسىيىسىنى ئۆزگەرتىش ، ھۆكۈمەتنىڭ ئۆزىنىڭ ئىسلاھاتى ئارقىلىق پۈتكۈل تۈزۈلمە جەھەتتىكى يېڭىلىق
يارىتىشنى ئىلگىرى سۈرۈپ ، رايون ئىقتىسادىي تەرەققىياتىنىڭ ياخشى مۇھىتىنى يارىتىش مۇھىم بىر شەرت
ھېسابلىنىدۇ.
5. مەبلەغ سېلىش تۈرلىرىنى ئورۇنلاشتۇرۇشتىن تەدرىجىي ھالدا
مەبلەغنى يېتەكلەش سىياسىتىنى يولغا قويۇشقا قاراپ ئۆزگىرىش ياساش
لازىم
پىلانلىق ئىگىلىك دەۋرىدە، دۆلىتىمىز ئاساسلىقى دۆلەتنىڭ نۇقتىلىق مەبلەغ سېلىش تۈرلىرىنى
ئورۇنلاشتۇرۇش ئارقىلىق رايون ئىقتىسادىنىڭ تەرەققىياتىنى تەڭشەپ كەلگەنىدى. ئىسلاھات ئېچىۋېتىشتىن
بۇيان ، ئىقتىسادىي تۈزۈلمە ئىسلاھاتىنىڭ ئۈزلۈكسىز ئىلگىرى سۈرۈلۈشىگە، بولۇپمۇ مەبلەغ سېلىش
سوبيېكتلىرىنىڭ كۆپ مەنبەلىشىش ئەندىزىسىنىڭ شەكىللىنىشىگە ئەگىشىپ ، نۆۋەتتە مەركەزنىڭ بايلىقنى 
بىۋاسىتە تەقسىم قىلىش ئىقتىدارى كۆپ تۆۋەنلەپ كەتتى . تەرەققىيات يۈزلىنىشىدىن قارىغاندا ، بۇندىن
كېيىن مەركىزىي ھۆكۈمەتنىڭ مەبلەغ سېلىش ، مەبلەغ يۈرۈشتۈرۈش دائىرىسى يەنىمۇ كىچىكلەيدۇ ، مەبلەغ
سېلىشنىڭ مۇھىم نۇقتىلىرى دۆلەت خاراكتېرلىك چوڭ ئاساسىي ئەسلىھەلەرگە، ئاساسىي كەسىپلەرگە ۋە
يۇقىرى، يېڭى تېخنىكا كەسىپلىرىگە مەركەزلەشتۈرۈلىدۇ. شۇڭا ، يېڭى ۋەزىيەتتە ، بۇندىن كېيىن دۆلەتنىڭ
ئىلگىرىكىگە ئوخشاش ئاساسلىقى مەبلەغ سېلىش تۈرلىرىنى ئورۇنلاشتۇرۇش ئارقىلىق ھەرقايسى رايونلارنىڭ
كەسىپ تەرەققىيات يۆنىلىشىنى تەڭشەپ تۇرۇشى مۇمكىن بولماي قالدى.
بازار ئىگىلىكى تەرەققىي تاپقان بىر قىسىم دۆلەتلەرنىڭ تەجرىبىسىدىن قارىغاندا ، مەركىزىي ھۆكۈمەت
قالاق رايونلارغا ياردەم بېرىشتە كۆپ ھاللاردا مەبلەغ سېلىش تۈرلىرىگە ئىقتىسادىي ياردەم بېرىش شەكلىنى
قوللانغان . مەسىلەن ، ئامېرىكا فېدېراتىپ ھۆكۈمىتى قالاق رايونلارنىڭ ئىقتىسادىي تەرەققىياتىنى قوللاش
ئۈچۈن ، ئىقتىسادىي تەرەققىيات رايونىدا مەبلەغ سالىدىغان ھەم شەرتكە ئۇيغۇن كېلىدىغان تۈرلەرگە
تەخمىنەن ئۈچتىن بىرىگە توغرا كېلىدىغان ئىقتىسادىي ياردەم بېرىدۇ، گوللاندىيە ھۆكۈمىتى سودا- سانائەت
نىڭ لەنستار چوڭ شەھەر رايونىدىن سىرتقى رايونلارغا تارقىلىشىغا ئىلھام بېرىش ئۈچۈن ، شىمالي ۋە
جەنۇبىي رايونلاردا كېڭەيتىپ قۇرۇلغان سودا- سانائەت كارخانىلىرىغا 13%-10% مۇكاپات پۇلى بېرىدۇ،
يېڭى قۇرۇلغان كارخانىلارغا بولسا 35%-15%  مۇكاپات پۇلى بېرىدۇ، ئەنگلىيە ھۆكۈمىتى بولسا قالاق
رايونلارغا سېلىنغان كاپىتالغا كۆپ خىل ئىقتىسادىي ياردەم بېرىش شەكلىنى قوللىنىدۇ.
ھۆكۈمەتنىڭ رايون ئىقتىسادىنىڭ ئورۇنلاشتۇرۇلۇشىنى تەڭشەش رولىنى تېخىمۇ ياخشى جارى
قىلدۇرۇش ، چەت سودىگەرلىرى ، دۆلەت ئىچىدىكى كارخانىلار ۋە خۇسۇسىي كاپىتالنى غەربىي قىسىمدىكى
ئانچە تەرەققىي تاپمىغان رايونلارغا مەبلەغ سېلىپ زاۋۇت قۇرۇشقا رىغبەتلەندۈرۈش ئۈچۈن ، نۆۋەتتە بازار
ئىگىلىكى تەرەققىي تاپقان دۆلەتلەرنىڭ تەجرىبىسىدىن پايدىلىنىش تولىمۇ زۆرۈردۇر . مەسىلەن ، كارخانىلار
نىڭ مەبلەغ سېلىشىغا ئىقتىسادىي ياردەم بېرىشنى ئاساس قىلغان مەبلەغنى يېتەكلەش سىياسىتىنى يولغا
قويۇپ ، دۆلەت بېكىتكەن ئالاھىدە تەرەققىيات رايونىغا مەبلەغ سالغان شۇ رايوندىن سىرتقى كارخانىلارغا
مەلۇم نىسبەتتە ئىقتىسادىي ياردەم بېرىشنىڭ بولىدىغان - بولمايدىغانلىقىنى ئويلىشىپ كۆرۈشكە بولىدۇ.
ئىقتىسادىي ياردەمنى قوبۇل قىلىدىغان كارخانا شۇ رايوننىڭ ئۇزاق مۇددەتلىك تەرەققىيات تەلىپىگە ئۇيغۇن
كېلىشى. شۇ رايون ئۈچۈن تېخىمۇ كۆپ ئىشقا ئورۇنلىشىش پۇرسىتى يارىتىپ بېرەلەيدىغان ھەمدە زور
بىر تۈركۈم مۇناسىۋەتلىك كەسىپلەرنىڭ تەرەققىياتىغا تۈرتكە بولالايدىغان بولۇشى شەرت، شۇنىڭ بىلەن
بىر ۋاقىتتا، دۆلەت ئىقتىسادىي ياردەمنى قوبۇل قىلىدىغان كارخانىلارنىڭ ئەڭ قىسقا تىجارەت ۋاقتىنى 
بەلگىلىشى لازىم. مۇابادا<#مۇبادا#> كارخانىلارنىڭ مەبلەغ سېلىشى دۆلەتنىڭ كەسىپ سىياسىتى قوللايدىغان يۆنىلىشكە
مۇۋاپىق بولسا ، مەلۇم تىجارەت مۇددىتى توشقاندىن كېيىن ، مەركىزىي ھۆكۈمەت بەلگىلىمە بويىچە
كارخانىنىڭ مەبلەغ سېلىشىغا بېرىلىدىغان ئىقتىسادىي ياردەمنى نەقلەشتۈرۈپ بېرىدۇ.
مەبلەغ سېلىشقا ئىقتىسادىي ياردەم بېرىشتىن ئاساسىي مەقسەت ھۆكۈمەتنىڭ ئىقتىسادىي ياردىمى
ئارقىلىق ئانچە تەرەققىي تاپمىغان رايونلارنىڭ كاپىتالدىن پايدا ئېلىش نىسبىتىنى تەرەققىي تاپقان رايونلار
نىڭكىگە ياكى مەملىكەتنىڭ ئوتتۇرىچە سەۋىيىسىگە كۆتۈرۈشتۇر. بازار ئىگىلىكى شارائىتىدا ، مۇبادا بۇنداق
ئىقتىسادىي ياردەم بېرىلمىسە، جەمئىيەتتىكى ئەڭ چوڭ پايدىنى قوغلىشىدىغان خەلق كاپىتالى ئادەتتە ئانچە
تەرەققىي تاپمىغان رايونلارغا مەبلەغ سالمايدۇ . كارخانىنىڭ مەبلەغ سېلىشىغا ئىقتىسادىي ياردەم بېرىش
سىياسىتىنى يولغا قويغاندا بازار مېخانىزمىنىڭ رولىنى تولۇق جارى قىلدۇرۇپ ، ئازراق مەبلەغ بىلەن زور
مىقداردىكى ئىجتىمائىي تارقاق مەبلەغلەرنى غەربىي رايونلارنىڭ ئېچىلىشىنى تېزلىتىشكە باشلىغىلى ، غەربىي
رايونلارنى مەبلەغ سېلىشتىكى تولىمۇ جەلپكار رايونلارغا ئايلاندۇرغىلى بولىدۇ. مەركەز مالىيىسىنىڭ ئىقتىدا-
رى چەكلىك بولۇۋاتقان ئەھۋالدا ، مۇبادا مالىيىدىن ياردەم بېرىشتە قىيىنچىلىق بولسا ، دىسكونت قىلىش
ئۇسۇلىنى قوللىنىشنى ئويلىشىشقىمۇ بولىدۇ، شۇ ئارقىلىقمۇ ئوخشاشلا جەمئىيەتتىكى زور مىقداردىكى خەلق
كاپىتالىنى غەربىي قىسىمدىكى ئانچە تەرەققىي تاپمىغان رايونلارغا مەبلەغ سېلىشقا جەلپ قىلغىلى بولىدۇ.
بۇنىڭدىن باشقا ، قۇتقۇزۇش پۇلى بېرىش ئورنىغا ئىش تېپىپ بېرىش دائىرىسىنى نۆۋەتتىكى نامرات
رايونلار بىلەنلا چەكلەشتىن پۈتكۈل غەربىي قىسىمدىكى يېزا رايونلىرىغا كېڭەيتىش ھەققىدە ئىزدىنىشكىمۇ
بولىدۇ. ئۇنىڭ كونكېت<#كونكرېت#> ئۇسۇلى مەركەز مالىيىسىدىن بىر بۆلۈك پۇل ۋە بېسىلىپ قالغان سانائەت
مەھسۇلاتلىرىنى ئاجرىتىپ ، دېھقانلارنى يېزا تاشيولى ، سۇ ئىشلىرى، تۇرۇبا سۈيى، توك تۈرى ، تېلېگراف،
رادىئو-تېلېۋىزىيە ۋە ئېتىز- ئېرىق ئاساسىي قۇرۇلۇشىنى ئۆز ئىچىگە ئالغان يېزا ئاساسىي ئەسلىھە قۇرۇلۇشىنى
زور كۆلەمدە ئېلىپ بېرىشقا سەپەرۋەر قىلىشتىن ئىبارەت . مۇشۇنداق قىلغاندا، قۇتقۇزۇش پۇلى بېرىش
ئورنىغا ئىش تېپىپ بېرىش ئارقىلىق ھەم يېزىلاردىكى ئېشىندى ئەمگەك كۈچىگە چىقىش يولى تېپىپ
بېرىپ ، دېھقانلارنىڭ كىرىمىنى ئاشۇرۇپ ، يېزىلاردىكى ئىشلەپچىقىرىش مۇھىتىنى ياخشىلاپ ، دېھقانلارنىڭ
تۇرمۇش ساپاسىنى ئۆستۈرگىلى ، ھەم دېھقانلارنىڭ ئوتتۇرا - تۆۋەن دەرىجىلىك سانائەت مەھسۇلاتلىرىغا
بولغان ئېھتىياجىنى ئاشۇرۇپ ، پۈتۈن مەملىكەت ئىقتىسادىنىڭ ئېشىشىنى كۈچلۈك ئىلگىرى سۈرگىلى بولىدۇ.
(ئاپتور: جۇڭگو ئىجتىمائىي پەنلەر ئاكادېمىيىسى سانائەت ئىقتىسادى تەتقىقات ئورنىدىن)
تەرجىمە قىلغۇچى : دولقۇن قادىر
مەسئۇل مۇھەررىر : ئەركىنجان

