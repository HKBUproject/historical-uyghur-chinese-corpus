رەھبىرىي كادىرلار باشلامچىلىق بىلەن پارتىيىۋىلىكىنى
كۈچەيتىشى كېرەك*

خۇ جىنتاۋ

       رەھبىرىي كادىرلارنىڭ باشلامچىلىق بىلەن پارتىيىۋىلىكىنى كۈچەيتىشى، يېڭى تارىخىي مەجبۇرىيەتنى
تېخىمۇ ئوبدان زىممىسىگە ئېلىشى جەھەتتىكى بەزى كۆز قاراشلىرىم ئۆستىدە توختىلىپ ئۆتمەكچىمەن.
        رەھبىرىي كادىرلار ئۆزىنىڭ زىىممىسىدىكى تارىخىي مەجبۇرىيەتنى تولۇق
تونۇپ، پارتىيىۋىلىك جەھەتتىن چېنىقىش ئاڭلىقلىقىنى ئۆستۈرۈشى لازىم
       پارتىيىۋىلىك جەھەتتىن چېنىقىشنى كۈچەيتىش ئۈچۈن ئالدى بىلەن پارتىيىۋىلىكنىڭ نېمە ئىكەنلىكى-
نى ئايدىڭلاشتۇرۇۋېلىش لازىم. ئاددىي قىلىپ ئېيتقاندا، پارتىيىۋىلىك سىنىپىيلىكنىڭ ئەڭ يۇقىرى، ئەڭ
مەركەزلىك گەۋدىلەندۈرۈلۈشى. ماركسىزملىق نۇقتىئىنەزەرگە ئاساسلانغاندا. سىنىپ مەۋجۇت بولغانلىكى
جەمئىيەتتە ھەرقانداق بىر پارتىيە مەلۇم سىنىپقا ياكى مەلۇم تەبىقىنىڭ مەنپەئىتىگە ۋەكىللىك قىلىدىغان
سىياسىي تەشكىلاتتۇر. خاراكتېرى ئوخشاش بولمىغان پارتىيە ئوخشاش بولمىغان سىنىپنىڭ مەنپەئىتىگە
ۋەكىللىك قىلىدۇ، شۇنىڭ ئۈچۈن مەلۇم سىنىپ ئىگە بولغان تۈپ ئالاھىدىلىك ئۆز پارتىپىسىنىڭ
پارتىيىۋىلىكىنى بەلگىلەيدۇ. ئۇنداقتا، جۇڭگو كومپارتىيىسىنىڭ پارتىيىۋىلىكى نېمىدىن ئىبارەت؟ جۇڭگو
كومپارتىيىسى جۇڭگو ئىشچىلار سىنىپىنىڭ ئاۋانگارتى، بىزنىڭ بۇ پارتىيىمىزنىڭ پارتىيىۋىلىكى ئىشچىلار
سىنىپىنىڭ سىنىپى ئالاھىدىلىكىنى ئاساسى قىلىدۇ، شۇنداقلا ئۇ ئىشچىلار سىنىپىنىڭ سىنىپىيلىكىنىڭ ۋە
سىنىپىي مەنپەئىتىنىڭ مەركەزلىك ئىپادىسى. لېكىن مۇشۇ سىنىپنىڭ ئاۋانگارتى بولغان جۇڭگو كوممۇنىس-
تىك پارتىيىسىنىڭ پارتىيىۋىلىكى ئىشچىلار سىنىپىنىڭ ئادەتتىكى ئالاھىدىلىكىنى ئەكس ئەتتۈرۈپلا قالماس-
تىن ماركسىزمنى يېتەكچى قىلىپ، ئىشچىلار سىنىپىنىڭ ئىلغارلىقلىقىنى تېخىمۇ يۇقىرى سەۋىيىدە
يۈكسەلدۈرۈلىدىغان، پارتىيىنى پۈتۈن مەملىكەتتىكى ھەرمىللەت خەلقىنىڭ مەنپەئىتىگە ۋەكىللىك قىلىش
ئىمكانىيىتىگە ئىگە قىلىدىغان، ئىنسانىيەت جەمئىيىتى تەرەققىياتىنىڭ قانۇنىيىتىنى ئىگىلەيدىغان، تارىخنىڭ
داۋاملىق ئىلگىرى سىلجىشىغا تۈرتكە بولىدىغان رەھبىرىي يادرو كۈچتۇر. پارتىيىمىزنىڭ پارتىيىۋىلىكىنىڭ
ئالاھىدىلىكى قايسى جەھەتلەردە ئىپادىلىنىدۇ؟ ئۇ، ھەم پارتىيە نىزامنامىسىدە بەلگىلەنگەن پارتىيىنىڭ
يېتەكچى ئىدىيىسىدە، تۈپ مەقسىتىدە، كۈرەش قىلىش پروگراممىلىرىدا ، لۇشيەن سىياسەتلىرىدە، تەشكىلىي
پرىنسىپلىرىدا، پارتىيىنىڭ ئىنتىزام، خىزمەت ئۇسۇلى ۋە خىزمەت ئىستىلى جەھەتتە ئىپادىلىنىدۇ، ھەم كەڭ
*بۇ ماقالە يولداش خۇ جىنتاۋنىڭ 1995-يىل 7-ئاينىڭ 21-كۈنى مەركىزىي ئورگانلاردىكى مىنىستىر (كومىتېت) 
ئىدارە (مەھكىمە) دەرىجىلىك رەھبىرىي كادىرلارغا سۆزلىگەن پارتىيە دەرسىنىڭ ئۈن ئالغۇغا نۇسخىسىغا ئاساسەن
رەتلەندى.
كومپارتىيە ئەزالىرىنىڭ، پارتىيىلىك كادىرلارنىڭ غايە-ئېتىقادىدا، ئىدىيىۋى كۆز قارىشىدا، ئەخلاق-پەزىلىتى-
دە ۋە ئۆگىنىش، خىزمەت، تۇرمۇش قاتارلىق جەھەتلەردىكى سۆز ۋە ھەرىكىتىدە ئىپادىلىنىدۇ. روشەن
پارتىىۋىلىككە ئىگە بولۇش ياراملىق كومپارتىيە ئەزاسى بولۇشتىكى ئاساسلىق بىر مەسىلە، ياراملىق رەھبىرىي
كادىر بولۇشتىكى تېخىمۇ ئاساسلىق بىر مەسىلە. پارتىيە نىزامنامىسىنى ئېتىراپ قىلىدىغان ھەم پارتىيە
نىزامنامىسىگە ئۆزلىكىدىن رىئايە قىلىدىغان، پارتىيىۋىلىك پرىنسىپقا ئاساسەن ئۆزىگە ھەقىقىي تەلەپ
قويىدىغان كىشىلەرلا پارتىيىگە كىرەلەيدۇ. پارتىيىگە كىرگەن يولداشلار پارتىيە نىزامنامىسىنى قاتتىق ئىجرا
قىلىشى، پارتىيىۋىلىك پرىنسىپنى ئۆز ھەرىكىتىگە يېتەكچى قىلىشى ھەممە مۇشۇ پرىنسىپ بويىچە ئۆزىنى
دائىم چەكلەپ تۇرۇشى كېرەك. بۇنداق قىلىش-قىلماسلىق بىر كومپارتىيە ئەزاسىدا پارتىيىۋىلىكىنىڭ
بار-يوقلىقىنى ۋە پارتىيىۋىلىكىنىڭ كۈچلۈك-ئاجىزلىقىنى ئۆلچەيدىغان ئاساسلىق بەلگە، شۇنداقلا پارتىيىلىك
رەھبىرىي كادىرنىڭ مۇنەۋۋەر بولغان-بولمىغانلىقىنى سىنايدىغان ئەقەللىي شەرتتۇر.
       پارتىيىمىز--پارتىيە ئەزالىرىنىڭ بولۇپمۇ رەھبىرىي كادىرلارنىڭ پارتىيىۋىلىك جەھەتتىن چېنىقىشنى 
كۈچەيتىشكە ئىزچىل ئەھمىيەت بېرىپ كەلدى. ئوخشاش بولمىغان تارىخىي دەۋردە ھەمىشە دۇچ كەلگەن
ۋەزىيەت ۋە ۋەزىپىگە بىرلەشتۈرۈپ، پارتىيە ئەزالىرىنىڭ ۋە رەھبىرىي كادىرلارنىڭ ئەمەلىي ئەھۋالىنى كۆزدە
تۇتۇپ، پارتىيىۋىلىك جەھەتتىن چېنىقىشنىڭ مۇھىم نۇقتا ۋە تەلەپلىرىنى ئوتتۇرىغا قويۇپ، كۆپچىلىكنىڭ
ئۆز سۈپىتىنى ئۆستۈرۈشىگە ياردەم بەردى. يېڭى دېموكراتىك ئىنقىلاب دەۋرىدىلا يولداش ماۋ زېدۇڭ
تەكىتلەپ مۇنداق دەپ ئوتتۇرىغا قويغانىدى، پارتىيىنىڭ ياخشى كادىرى ماركسىزم-لېنىنىزمدىن خەۋەردار
بولۇشى، سىياسەتتە يىراقنى كۆرەلەيدىغان بولۇشى، خىزمەت قىلىش ئىقتىدارىغا ئىگە بولۇشى، قۇربان
بېرىش روھىغا باي، مەسىلىلەرنى مۇستەقىل ھەل قىلالايدىغان، قىيىنچىلىق داۋامىدا تەۋرەنمەيدىغان، مىللەت
ئۈچۈن، سىنىپ ئۈچۈن، پارتىيە ئۈچۈن سادىقلىق بىلەن ئىشلەيدىغان بولۇشى كېرەك. بۇلارنىڭ ھەممىسى
پارتىيىۋىلىك جەھەتتىكى تەلەپتۇر. نۇرغۇن يىللاردىن بۇيان، مۇشۇ تەلەپكە ئاساسەن پارتىيە ئەزالىرى
ۋە كادىرلارنىڭ پارتىيىۋىلىك جەھەتتىن چېنىقىشىنى كۈچەيتىپ، پارتىيىمىز تۈركۈم-تۈركۈملەپ مۇنەۋۋەر
رەھبىرىي خادىملارنى يېتىشتۈرۈپ، ئىنقىلاب ۋە قۇرۇلۇش ئىشلىرىنىڭ غەلىبىسىنى قولغا كەلتۈرۈش ئۈچۈن
كۈچلۈك تەشكىلىي كاپالەت بىلەن تەمىن ئەتتى. پارتىيە 11-نۆۋەتلىك مەركىزىي كومىتېتىنىڭ 3-ئومۇمىي
يىغىنىدىن بۇيان، پارتىيىمىز پۈتۈن مەملىكەتتىكى ھەرمىللەت خەلقىگە رەھبەرلىك قىلىپ، ئىسلاھات-ئېچىۋى-
تىش ۋە زامانىۋىلاشتۇرۇش قۇرۇلۇشىنىڭ تارىخىي تەرەققىياتىنى ئىلگىرى سۈرۈش داۋامىدا، پارتىيىۋىلىك
جەھەتتىن چېنىقىش مەسىلىسىنى كۆپ قېتىم تەكىتلىدى. 1978-يىلنىڭ ئاخىرى 11-نۆۋەتلىك مەركىزىي
كومىتېتىنىڭ 3-ئومۇمىي يىغىنى ئېچىلىش ئالدىدا چاقىرىلغان مەركىزىي كومىتېتنىڭ خىزمەت يىغىنىدا
يولداش دېڭ شياۋېىڭ ”ئىدىيىدە ئازاد بولۇش، ھەقىقەتنى ئەمەلىيەتتىن ئىزدەش، بىردەك ئىتتىپاقىلىشىپ
ئالغا قاراش كېرەك“ دېگەن ماۋزۇدا مۇھىم سۆز قىلدى، بۇنىڭدا ئەينى ۋاقىتتىكى ئەھۋالنى كۆزدە تۇتۇپ
مۇنداق دەپ كۆرسەتكەنىدى، ”پارتىيىۋىلىكنى، پرىنسىپنى قايرىپ قويۇپ، ”سۇنىڭ ئېقىشى“غا، ”شامالنىڭ
يۈرۈشى“گە قاراپ سۆزلەش ۋە ئىش قىلىش، شۇنداق قىلساق خاتالىق ئۆتكۈزمەيمىز، دەپ ئويلاش ئەنە
شۇنىڭ جۈملىسىگە كىرىدۇ. ئەمەلىيەتتە بولسا، شامالغا قاراپ ئېغىشنىڭ ئۆزى كوممۇنىستلارنىڭ پارتىيىۋىلى-
كىگە خىلاپ كېلىدىغان زور خاتالىق.“ 1980-يىل 2-ئايدا، پارتىيە 11-نۆۋەتلىك مەركىزىي كومىتېتىنىڭ
5-ئومۇمىي يىغىنىدا ماقۇللانغان «پارتىيىنىڭ سىياسىي تۇرمۇشىغا دائىر بىرقانچە مىزان»دا پۈتۈن پارتىيىدى-
كى يولداشلارغا پارتىيىۋىلىكتە چىڭ تۇرۇش، گۇرۇھۋازلىق يىلتىزىنى قۇرۇتۇش كېرەك، دەپ ئالاھدە<#ئالاھىدە#>
تەلەپ قويۇلدى. 1983-يىل 10-ئايدا يولداش دېڭ شياۋپىڭ پارتىيە 14-نۆۋەتلىك مەركىزىي كومىتېتىنىڭ
ئومۇمىي يىغىنىدا قىلغان سۆزىدە يەنىمۇ ئىلگىرىلىگەن ھالدا مۇنداق دەپ ئوتتۇرىغا قويغانىدى:” بارلىق
كومپارتىيە ئەزالىرى پارتىيىۋىلىكىنى كۈچەيتىشى، پارتىيىنىڭ نىزامنامىسىگە ۋە ئىنتىزامىغا رىئايە قىلىشى
كېرەك“، ”پارتىيە ئەزالىرىنىڭ زور كۆپچىلىكى ئۈچۈن ئېيتقاندا، ئۇلارنىڭ پارتىيىۋىلىكى ئىدىيىۋى تەربىيە
ئارقىلىق كۈچىيىدۇ. پۈتۈن پارتىيىنى ئىدىيە جەھەتتە، سىياسىى جەھەتتە ۋە روھىي ھالەت جەھەتتە
كۆرۈنەرلىك دەرىجىدە ئالغا ئىلگىرىلىتىش، پارتىيە ئەزالىرىنىڭ ئۆز نەپسىگە چوغ تارتماي، خەلق ئۈچۈن
خىزمەت قىلىدىغان ئېڭىنى كۆرۈنەرلىك دەرىجىدە ئۆستۈرۈش، پارتىيە بىلەن ئاممىنىڭ مۇناسىۋىتىنى
كۆرۈنەرلىك دەرىجىدە ياخشىلاش كېرەك.“ ئون نەچچە يىلدىن بۇيان، يولداش دېڭ شياۋپىڭ ۋە پارتىيە
مەركىزىي كومىتېتى پارتىيىۋىلىك جەھەتتىن چېنىقىشنى ئىزچىل تۈردە تەكىتلەپ كەلدى. پارتىيە 13-نۆۋەت-
لىك مەركىزىي كومىتېتىنىڭ 4-ئومۇمىي يىغىنىدىن كېيىن، يولداش جياڭ زېمىن ۋە مەركىزىي كومىتېتتىكى
رەھبىرىي يولداشلارمۇ مۇشۇ مەسىلىنى قايتا-قايتا تەكىتلىدى. يولداش جياڭ زېمىن 1989-يىل
11-ئايدا «پارتىيىنىڭ ئاخبارات خىزمىىگە دائىر بىرقانچە مەسىلە توغرىسىدا قىلغان سۆزىدە، يەنە شۇ
يىلى 12-ئايدا «پارتىيىنى ئىشچىلار سىنىپىنىڭ تېخىمۇ كۈچلۈك ئاۋانگارتى قىلىپ قۇرۇپ چىقىش ئۈچۈن
كۈرەش قىلايلى» دېگەن ماۋزۇلۇق سۆزىدە مۇنداق دەپ كۆرسەتكەنىدى، پارتىيىنىڭ ئىدىيىۋى قۇرۇلۇشىنى
كۈچەيتىش پارتىيىۋىلىك جەھەتتىكى تەربىيىنى چوقۇم ئىزچىللاشتۇرۇش، كەڭ پارتىيە ئەزالىرىنى مارك-
سىزملىق دۇنيا قاراش، مېتودولوگىيە ئارقىلىق قۇراللاندۇرۇش لازىم. 1990-يىل 3-ئايدا، پارتىيە 13-نۆۋەتلىك
مەركىزىي كومىتېتىنىڭ 6-ئومۇمىي يىغىنىدا ماقۇللانغان « پارتىيىنىڭ خەلق ئاممىسى بىلەن بولغان زىچ
ئالاقىسىنى كۈچەيتىش توغرىسىدىكى قارار»دا پۈتۈن پارتىيىدىكى يولداشلاردىن پارتىيىنىڭ ئامما بىلەن
بولغان قان بىلەن گۆشتەك يېقىن ئالاقىسىنى ساقلاشنى پارتىيىۋىلىك يۈكسەكلىككە كۆتۈرۈپ تونۇش تەلەپ
قىلىندى، پارتىيە ئەزالىرىنىڭ ئاممىغا قانداق مۇئامىلە قىلىش تۈپ مەيدان مەسىلىسى، دۇنيا قاراش
مەسىلىسى، پارتىيىۋىلىك مەسىلىسى دەپ كۆرسىتىلدى. 1992-يىلى ئېلان قىلىنغان «ج ك پ مەركىزىي
كومىتېتنىڭ پارتىيە مەكتىپى خىزمىتىنى كۈچەيتىش توغرىسىدىكى ئۇقتۇرۇشى»دا پارتىيە مەكتەپلىرى
”ماركسىزم نەزەرىيىسى تەربىيىسىنى كادىرلارنىڭ پارتىيىۋىلىك جەھەتتىن چېنىقىشنى كۈچەيتىش بىلەن
زىچ بىرلەشتۈرۈش، پارتىيىلىك جەھەتتىن تەربىيىلەشنى ئوقۇشقا تېگىشلىك دەرس قىلىش، ئۇنى پارتىيە
ئەزالىرىنىڭ پارتىيە مەكتىپىدىكى ئۆگىنىشنىڭ ئومۇمىي جەريانىدا ئىزچىللاشتۇرۇش“ كېرەك دەپ تەكىتلەن-
دى. پارتىيىنىڭ 14-قۇرۇلتىيى ۋە 14-نۆۋەتلىك مەركىزىي كومىتېتىنىڭ 4-ئومۇمىي يىغىنىدىمۇ پارتىيىۋىلىك
جەھەتتىن تەربىيىلەش مەسىلىسى تەكىتلەندى، بۇنىڭدا پارتىيە ئەزالىرىنىڭ سۈپىتىنى ئۆستۈرۈش، پارتىيىۋى
لىكنى كۈچەيتىش، پارتىيىنىڭ ئاساسىي لۇشيەنىنى قەتئىي ئىزچىل ئىجرا قىلىش، ئىسلاھات ئېچىۋېتىش
ۋە زامانىۋىلاشتۇرۇش ئىشلىرىغا ئۆزىنى بېغىشلاش، چىن دىل بىلەن خەلقنىڭ مەنپەئىتىنى<#مەنپەئەتىنى#> كۆزلەش، ئاممىغا
باشلامچى بولۇپ ئىقتىسادىي تەرەققىيات ۋە ئىجتىمائىي تەرەققىيات ئۈچۈن ئەمەلىي تۆھپە قوشىدىغان
ئىلغارلاردىن بولۇپ چىقىش تەلەپ قىلىندى.
       مېنىڭ تارىخنى قىسقىچە ئەسلىشىمدە، شۇنىڭدەك يولداش ماۋ زېدۇڭنىڭ، يولداش دېڭ شياۋپىڭنىڭ،
يولداش جياڭ زېمىننىڭ ۋە مەركىزىي كومىتېتنىڭ ھۆججەتلىرىنىڭ پارتىيىۋىلىك جەھەتتىن چېنىقىشنى
كۈچەيتىش توغرىسىدىكى نۇرغۇن سۆزلىرىنى نەقىل كەلتۈرۈشىمدە كۆپچىلىكنىڭ بۇ مەسىلىگە قارىتا يەنىمۇ
ئىلگىرىلىگەن ھالدا ئەھمىيەت بېرىشى مەقسەت قىلىنغان. بولۇپمۇ شۇنى چۈشىنىش كېرەككى، يېڭى تارىخىي
شارائىتتا، مەركىزىي كومىتېتنىڭ كومپارتىيە ئەزالىرىنىڭ، بولۇپمۇ رەھبىرىي كادىرلارنىڭ يارتىيىۋىلىك
جەھەتتىن كۈچەيتىشنى قايتا-قايتا تەكىتلىشى — پارتىيىمىزنىڭ دۆلەت ئىچى ۋە سىرتىدىكى
يېڭى مۇھىتتا، ئۇلۇغ تارىخىي مەجبۇرىيەتنى تېخىمۇ ياخشى زىممىسىگە ئېلىشقا كاپالەتلىك قىلىشنىڭ
ئېھتىياجى، پارتىيە قۇرۇلۇشىنى كۈچەيتىشتىن ئىبارەت يېڭى ئۇلۇغ قۇرۇلۇشنى ئىلگىرى سۈرۈشنىڭ تەلىپى.
تۆۋەندە نېمە ئۈچۈن رەھبىرىي كادىرلارنىڭ پارتىيىۋىلىك جەھەتتىن چېنىقىشنى كۈچەيتىشنى تەكىتلەش
كېرەك دېگەن مەسىلىنى بىرنەچچە جەھەتتىن بايان قىلىپ ئۆتىمەن.
       بىرىنچى، پارتىيىمىز ئۈستىگە ئالغان تارىخىي ۋەزىپە بىزدىن پارتىيۋىلىك جەھەتتىن چېنىقىشنى
كۈچەيتىشىمىزنى تەلەپ قىلماقتا. جۇڭگوچە سوتسىيالىزم قۇرۇش ئۈچۈن كۈرەش قىلىش، دۆلىتىمىزنى
باي-قۇدرەتلىك، دېموكراتىك، مەدەنىيەتلىك بولغان سوتسىيالىستىك زامانىۋىلاشقان دۆلەت قىلىپ قۇرۇپ
چىقىش پارتىيىمىزنىڭ ھازىرقى باسقۇچتىكى ئۇلۇغ تارىخىي ۋەزىپىسى، شۇنداقلا يېڭى بىر مەيدان ئۇلۇغ
ئىنقىلاب. ھازىر، مەملىكىتىمىزنىڭ ئىسلاھات-ئېچىۋېتىش ۋە سوتسىيالىستىك زامانىۋىلاشتۇرۇش قۇرۇلۇشى
ھالقىلىق دەۋردە تۇرماقتا، سوتسىيالىتىك بازار ئىگىلىكى تۈزۈلمىسىنى بەرپا قىلىش مۇھىم نۇقتا قىلىنغان
ئىسلاھات چوڭقۇر قانات يېيىۋاتىدۇ. باشقا جەھەتتىكى شۇنىڭغا ماسلاشقان ئىسلاھاتلارمۇ تېز ئېلىپ
بېرىلماقتا. بىز ئىقتىسادىي، سىياسىي، مەدەنىيەت قاتارلىق ھەرقايسى جەھەتلەردە نۇرغۇن يېڭى ئەھۋال،
يېڭى مەسىلىلەرگە دۇچ كېلىۋاتىمىز، چوڭقۇر قاتلاملىق نۇرغۇن زىددىيەتلەر كۈندىن-كۈنگە ئاشكارىلىنىپ
چىقماقتا. شۇنىڭغا قەتئىي ئىشىنىمىزكى، ئىشلىرىمىز خەلقنىڭ رايىغا ئويغۇن، تارىخ ئېقىمىغا ئويغۇن ئىلغار
ئىشلار بولۇپ، كۆزلىگەن مەقسەتكە چوقۇم يېتەلەيمىز. بىراق ئالغا ئىلگىرىلەش داۋامىدا قىيىنچىلىقلارنىڭ
ئىشلىرىمىزنىڭ ھەمىشە ئوڭۇشلۇق بولۇپ كېتىشى مۇمكىن ئەمەس. ئىسلاھات-ئېچىۋېتىشنىڭ
تارىخىي ئېقىمى خۇددى دولقۇننىڭ قۇمنى چايقىغىنىدەك، سوتسىيالىستىك زامانىۋىلاشتۇرۇشتىن ئىبارەت
ئۇلۇغ ئىشنىڭ تەلىپىگە ئۇيغۇنلىشالايدىغان بىر تۈركۈم ئىلغار كىشىلەرنى ۋە مۇنەۋۋەر رەھبىرىي خادىملارنى
يېتىشتۈرۈپ چىقتى ۋە داۋاملىق يېتىشتۈرۈۋاتىدۇ ، شۇنىڭ بىلەن بىر ۋاقىتتا، بەزى ئىرادىسى ئاجىز
كىشىلەرنىمۇ ئاشكارىلاپ قويدى ۋە سەپتىن شاللاپ چىقىرىۋەتتى. دەۋرنىڭ ئالدىنقى سېپىدە قەتئىي تۇرۇپ،
مۇشۇ تارىخىي خاراكتېرلىك ئۆزگىرىشكە ياخشى رەھبەرلىك قىلىش-قىلالماسلىق ھەر دەرىجىلىك رەھبىرىي
يولداشلار ئالدىدىكى قاتتىق سىناقتۇر. رەھبىرىي كادىرلار پارتىيىۋىلىك جەھەتتىن چېنىقىشنى ئاڭلىق
كۈچەيتىپ، پارتىيىۋىلىكى كۈچلۈك، سۈپىتى يۇقىرى، پارتىيىنىڭ تۈپ نەزەرىيىسىدە ۋە ئاساسىي لۇشيەنىدە
تەۋرەنمەي چىڭ تۇرىدىغان رەھبىرىي كادىرلار قوشۇنىغا ئىگە بولغاندىلا، پارتىيىمىز پۈتۈن مەملىكەت
خەلقىنى تېخىمۇ ئوبدان ئىتتىپاقلاشتۇرۇپ، ئۈچ قەدەم بويىچە مېڭىش نىشانىنى ئىشقا ئاشۇرۇش ئۈچۈن
تىرىشىپ كۈرەش قىلالايدۇ، سوتسىيالىستىك زامانىۋىلاشتۇرۇش قۇرۇلۇشىدىن ئىبارەت ئۇلۇغ ئىشنى تاماملى-
شىدىن تېخىمۇ زور ئۈمىد كۈتكىلى بولىدۇ.
      ئىككىنچى، پارتىيىمىز رەھبەرلىك قىلىۋاتقان ئىشلار مۇرەككەپ ئۆزگىرىشچان خەلقئارا مۇھىتتا ئېلىپ
بېرىلىۋاتقان بولغاچقا، كۆپچىلىكنىڭ پارتىيىۋىلىك جەھەتتىن چېنىقىشنى كۈچەيتىشنى تەلەپ قىلماقتا.
بۈگۈنكى دۇنيا چوڭقۇر تارىخىي خاراكتېرلىك چوڭ ئۆزگىرىش ئىچىدە تۇرۇۋاتىدۇ، ئىككى قۇتۇپلۇق ئەندىزە
ئاياغلىشىپ، كۆپ قۇتۇپلىشىش يۆنىلىشىگە قاراپ تەرەققىي قىلماقتا. خەلقئارادا تۈرلۈك چىگىش-مۇرەككەپ
زىددىيەتلەر، تۈرلۈك سىياسىي كۈچلەر يېڭىباشتىن بۆلۈنۈپ بىرىكمەكتە، دۇنيا ئىقتىسادىنىڭ يەرشارى
خاراكتېرلىك بىر گەۋدىلىشىش، رايونلىشىش ۋە گۇرۇپپىلىشىش تەرەققىياتى كۆرۈنەرلىك دەرىجىدە تېزلەش-
مەكتە، ئىقتىساد، پەن-تېخنىكىنى ئاساس قىلغان ئۇنىۋېرسال دۆلەت كۈچى رىقابىتىمۇ كۈندىن كۈنگە
كەسكىنلەشمەكتە. يېڭى خەلقئارا ۋەزىيەت ۋە ئەندىزە سوتسىيالىستىك زامانىۋىلاشتۇرۇش قۇرۇلۇشىمىزنى
كەسكىن سىناقلارغىمۇ يۈزلەندۈردى، تېپىلغۇسىز تەرەققىيات پۇرسىتىگىمۇ ئىگە قىلدى. بىز پۇرسەتنى چىڭ
تۇتۇپ، ئىسلاھاتنى چوڭقۇرلاشتۇرۇش بىلەن بىللە ئىشىكنى سىرتقا تېخىمۇ كەڭ ئېچىۋېتىپ، ئۆز-ئۆزىمىزگە
خوجا بولۇشتىن ئىبارەت تىنچلىق-دىپلوماتىيە سىياسىتىدە چىڭ تۇرۇپ، دۆلىتىمىزنىڭ زامانىۋىلاشتۇرۇش
قۇرۇلۇش ئىشلىرى ئۈچۈن تېخىمۇ پايدىلىق خەلقئارا مۇھىتنى قولغا كەلتۈرۈشىمىز كېرەك. لېكىن شۇنى
سەگەكلىك بىلەن كۆرۈشىمىز كېرەككى، غەربتىكى بەزى كىشىلەر سوتسىيالىستىك جۇڭگونىڭ قۇدرەت
تېپىشنى خالىمايدۇ، ئۇلار كىشىلىك ھوقۇقى، تامۇژنا بېجى-سودا ئومۇمىي كېلىشىمى تۈزۈشكەن دۆلەتلىك
ھوقۇقىنى ئەسلىگە كەلتۈرۈش مەسىلىسى ۋە تەيۋەن، شىزاڭ مەسىلىسى قاتارلىق مەسىلىلەردىن پايدىلىنىپ،
بىزنى چەكلەشكە ئۇرۇنىدۇ، ئۇلار يەنە چىرىتىش، ئۆزىگە تارتىش، سىڭىپ كىرىش قاتارلىق ئۇسۇللار
ئارقىلىق، بىزنىڭ ئىچكى قىسمىمىزدا گوماشتا ئىزدەش ۋە يېتىشتۈرۈش، بىزنى ئىچكى جەھەتتىن ”پارچى-
لاش“، شۇ ئارقىلىق جۇڭگونى ”غەرپچىلەشتۈرۈش“ مەقسىتىگە يېتىش كويىدا بولىدۇ. جۇڭگو كومپارتىيى-
سى ئۇزاق سىناقلاردىن ئۆتكەن پارتىيە. بىز دادىللىق بىلەن ئىشىكنى سىرتقا ئېچىۋەتتۇق، يەنە تېخى
ئىشىكنى سىرتقا داۋاملىق كەڭ ئېچىۋېتىمىز، بۇ ھال بىزنىڭ ئۆز پارتىيىمىزنىڭ كۈچ قۇدرىتىگە تولۇق
ئىشەنچە باغلىغانلىقىمىزنى ئىسپاتلاپ بېرىدۇ. ئۇلارنىڭ تىنچ ئۆزگەرتىۋېتىش سۈيىقەستىنى بىتجىت قىلىشنىڭ
ھالقىسى شۇ يەردىكى، ناھىيە دەرىجىلىكتىن يۇقىرى رەھبەرلىك قاتلىمى، بولۇپمۇ يۇقىرى دەرىجىلىك
كادىرلار، يۈكسەك ھوشيارلىقىنى ساقلاپ، پارتىيىۋىلىك جەھەتتىن چېنىشقىنى داۋاملىق كۈچەيتىپ، سىياسىي
سۈپىتىنى ئۆستۈرۈپ، سىياسىي سەزگۈرلۈكىنى ساقىلىشى، باشتىن ئاخىر پارتىيە ۋە خەلقنىڭ مەيدانىدا
چىڭ تۇرۇپ، ھەر جەھەتتىكى خىزمەتلەرنى ياخشى ئىشلىشى كېرەك. يولداش دېڭ شياۋپىڭ:”جاھانگىرلار
تىنچ ئۆزگەرتىۋېتىشنى يولغا قويۇشتا بىزدىن كېيىنكى بىرنەچچە ئەۋلاد كىشىلەرگە ئۈمىد باغلىماقتا“ دەپ
كۆرسىتىپ، بىزدىن ئارمىيىدىكىلەرگە، دېكتاتۇرا ئورگانلىرىدىكىلەرگە، كومپارتىيە ئەزالىرىغا، خەلققە ۋە
ياشلارغا ئوبدان تەربىيە بېرىشىمىزنى بولۇپمۇ تۆت ئاساسىي پرىنسىپتا تەۋرەنمەي چىڭ تۇرۇش تەلىپىگە
ئاساسەن مۇنەۋۋەر ياش كادىرلارنى يېتىشتۈرۈش ۋە تاللاپ ئۆستۈرۈش خىزمىتىنى ياخشى ئىشلىشىمىزنى
تەلەپ قىلدى. يولداش دېڭ شياۋپىڭنىڭ بۇ سۆزى چوڭقۇر مەزمۇنلۇق ۋە چۈشىنىشلىك، چوڭقۇر مەنىلىك
ۋە سەمىمىي بولۇپ، كۈچلۈك قاراتمىلىققا ۋە زور يېتەكچى ئەھمىيەتكە ئىگە. يولداش دېڭ شياۋپىڭ دەۋاتقان
”بىرنەچچە ئەۋلاد كىشىلەر“ بىزنى ئۆز ئىچىگە ئالىدۇ. بىز چوقۇم بۇ سۆزنى تېخىمۇ ئوبدان ئۆزلەشتۈرۈشى-
مىز كېرەك.
         ئۈچىنچى، رەھبىرىي كادىرلار قوشۇنىنىڭ ھازىرقى ئەھۋالىدىن قارىغاندا، پارتيىۋىلىك جەھەتتىن
چېنىقىشنى كۈچەيتىش جىددىي زۆرۈر. ئومۇمەن قىلىپ ئېيتقاندا، رەھبىرىي كادىرلار قوشۇنىمىز ياخشى.
يېقىنقى ئون نەچچە يىلدىن بۇيان، ئەگەر ئۇلار ئۆز خىزمەت ئورنىدا تىرىشىپ خىزمەت قىلمىغان بولسا،
پارتىيە ئىچى ۋە سىرتىدىكى كادىرلار ۋە ئاممىنى ئىتتىپاقلاشتۇرۇپ ۋە ئۇلارغا تايىنىپ، پارتىيىنىڭ لۇشيەن
ۋە تۈرلۈك قارارلىرىنى پائال ئىجرا قىلمىغان بولسا، مەملىكىتىمىزنىڭ سوتسىيالىستىك زامانىۋىلاشتۇرۇش
قۇرۇلۇشىدا بۇنداق غايەت زور مۇۋەپپەقىيەتلەرنى قولغا كەلتۈرەلمىگەن بولاتتۇق. شۇنىڭ بىلەن بىللە
شۇنىمۇ كۆرۈش كېرەككى، ھازىر خىزمەت قىلىۋاتقان رەھبىرىي كادىرلارنىڭ كۆپ قىسمى 11-نۆۋەتلىك
مەركىزىي كومىتېتنىڭ 3-ئومۇمىي يىغىنىدىن كېيىن تەيىنلەنگەن بولۇپ، مەدەنىيەت سەۋىيىسى بىر قەدەر
يوقىرى، ئىدىيە جەھەتتە بىرقەدەر جانلىق، كەسپىي بىلىمگە ئىگە، يەنە باشقا ئارتوقچىلىقلارغىمۇ ئىگە.
لېكىن يېڭى ئەھۋال، يېڭى مەسىلىلەر ئالدىدا يەنە خېلى بىر قىسىم يولداشلار سىياسىي جەھەتتە، كەسپىي
سۈپەت ۋە رەھبەرلىك ئىقتىدار جەھەتتە، بولۇپمۇ پارتىيىۋىلىك جەھەتتىن چېنىقىش جەھەتتە يا ئۇنداق،
يا مۇنداق ئاجىزلىقلىرى ۋە يېتەرسسزلىكلىرىنى ئاشكارىلىماقتا. شۇنىمۇ تونۇش كېرەككى، كۈچلۈك پارتىيىۋى-
لىككە ئىگە بولۇش يۇقىرى سۈپەتلىك رەھبىرىي كادىر بولۇپ چىقىشنىڭ ھەل قىلغۇچ شەرتىدۇر. بىر
پارتىيىۋىلىك جەھەتتىن كۈچلۈك بولۇپ، باشقا سۈپەت جەھەتتە يېتەرسىز بولسا، ئۇنى تولۇقلاش
بىر قەدەر ياخشى بولىدۇ؛ ئۇ سۈپەت جەھەتتە ياخشى بولغان بىلەن پارتىيىۋىلىك جەھەتتىن كۈچلۈك
بولمىسا چوڭ ۋەزىپىلەرنى ئۈستىگە ئالالمايدۇ، ئەگەر پارتىيىۋىلىكىنى يوقىتىپ قويسا، ھەتتا ئەكس تەرەپكە
مېڭىپ قالسا، ئۇنىڭ ئىقتىدارى قانچە چوڭ بولغانسېرى ئۇنىڭ ئەكس رولىمۇ شۇنچە چوڭ بولىدۇ.
پارتىيىۋىلىك جەھەتتىن چېنىقىشنى كۈچەيتىش پارتىيە ئەزالىرىنىڭ ئاۋانگارتلىق - نەمۇنىلىك رولىنى جارى
قىلدۇرۇشىغا تاقىلىپلا قالماستىن، بەلكى پۈتۈن پارتىيىنىڭ ئۇيۇشۇش كۈچى ۋە جەڭگىۋارلىقىنى ئاشۇرۇشقىمۇ
مۇناسىۋەتلىك. پارتىيىۋىلىك پرىنسىپتا چىڭ تۇرۇدىغان پارتىيە ئەزالىرى قانچە كۆپ بولسا، پارتىيىنىڭ
يادرولۇق رەھبەرلىك رولى شۇنچە تولۇق جارى قىلدۇرۇلىدۇ. رەھبىرىي كادىرلار ئارىسىدا پارتىيىۋىلىك
جەھەتتىن چېنىقىشىنى كۈچەيتكەن يولداشلار كۆپ بولغاندا پۈتۈن پارتىيىگە تېخىمۇ ياخشى باشلامچىلىق
قىلىپ، يېڭى دەۋردە پارتىيە قۇرۇلۇشىنى كۈچەيتىشتىن ئىبارەت يېڭى ئۇلۇغ قۇرۇلۇشنى ئومۇميۈزلۈك
ئىلگىرى سۈرگىلى بولىدۇ. مۇشۇنداق قىلغاندىلا، پارتىيىمىز تارىخ يۈكلىگەن ئۇلۇغ ۋەزىپىنى تېخىمۇ ئوبدان
زىممىسىگە ئالالايدۇ.
             سىياسىيۇنلارنىڭ سۈپەت تەلىپى بويىچە ئۆزىنى چېنىقتۇرۇش پارتىيىۋىلىك
جەھەتتىن چېنىقىشنى ئوبدان ھەل قىلىشتىكى گەۋدىلىك مەسىلە
       پارتىيە 14-نۆۋەتلىك مەركىزىي كومىتېتى 4-ئومۇمىي يىغىنىنىڭ «قارارى »دا پارتىيىمىز دۇچ كېلىۋات-
قان يېڭى ۋەزىيەت ۋە يېڭى ۋەزىپە چوڭقۇر تەھلىل قىلىنىش ئاساسىدا مۇنداق دەپ كۆرسىتىلدى: ”دۇنيادا
ئۆزگىرىش بولۇۋاتقان ھازىرقى شارائىتتا، جۇڭگودا ئىسلاھات ئېلىپ بېرىلىۋاتقان، ئىشىك سىرتقا ئېچىۋېتىل-
گەن ۋە زامانىۋىلاشتۇرۇش قۇرۇلۇشى ئېلىپ بېرىلىۋاتقان ھازىرقى ئۇلۇغ ئۆزگىرىشتە، پارتىيىنى جۇڭگوچە
سوتىسيالىزم قۇرۇش نەزەرىيىسى بىلەن قوراللانغان، جان-دىل بىلەن خەلق ئۈچۈن خىزمەت قىلىدىغان،
ئىدىيە جەھەتتە، سىياسىي جەھەتتە، تەشكىلىي جەھەتتە پۈتۈنلەي مۇستەھكەملەنگەن، تۈرلۈك خەۋپ-خە-
تەرلەرگە بەرداشلىق بېرەلەيدىغان، باشتىن ئاخىر دەۋرنىڭ ئالدىدا ماڭىدىغان ماركسىزملىق پارتىيە قىلىپ
قۇرۇپ چىقىش، بۇ — يولداش دىڭ شياۋپىڭ يادرولۇقىدىكى ئىككىنچى ئەۋلاد مەركىزىي كومىتېت
رەھبەرلىك كوللېكتىپى باشلاپ بەرگەن، يولداش جىياڭ زېمىن يادرولۇقىدىكى ئۈچىنچى ئەۋلاد مەركىزىي
كومىتېت رەھبەرلىك كوللېكتىپى پۈتۈن پارتىيىگە رەھبەرلىك قىلىپ داۋاملاشتۇرۇۋاتقان يېڭى ئۇلۇغ
قۇرۇلۇش“ بۇ يېڭى ئۇلۇغ قۇرۇلۇشنى تىرىشىپ ئىلگىرىلىتىپ، پارتىيىنىڭ ئۇيۇشۇش كۈچىنى ۋە
جەڭگىۋارلىقىنى ئاشۇرۇپ، پارتىيىنىڭ رەھبەرلىك سەۋىيىسىنى ۋە ھاكىمىيەت يۈرگۈزۈش سەۋىيسىنى
ئۆستۈرگەندىلا، پارتىيىمىز ئاندىن نۆۋەتتىكى ئۇلۇغ يېڭى ئىنقىلابقا مۇۋەپپەقىيەتلىك ھالدا رەھبەرلىك قىلىپ،
دۆلىتىمىزنى باي-قۇدرەتلىك، دېموكراتىك، مەدەنىيەتلىك سوتسىيالىستىك زامانىۋىلاشقان دۆلەت قىلىپ
قۇرۇپ چىقىشتىن ئىبارەت ئۇلۇغۋار نىشاننى ئىشقا ئاشۇرالايدۇ. شۇنىڭ ئۈچۈن ئومۇمىي يىغىننىڭ تەلىپىگە
ئاساسەن، ھازىرقى رەھبىرىي كادىرلارنىڭ سۈپىتىنى ئومۇميۈزلۈك ئۆستۈرۈش، پارتىيىنىڭ تۈمەنلىگەن
ئوتتۇرا ۋە يۇقىرى دەرىجىلىك رەھبىرىي كادىرلىرىنى يەنىمۇ ئىلگىرىلەپ تەربىيىلەش ۋە چېنىقتۇرۇش،
بولۇپمۇ ھەم ئەخلاقلىق، ھەم قابىلىيەتلىك ياش كادىرلارنى كۆپلەپ تەربىيىلەپ يېتىشتۈرۈپ ۋە تاللاپ
ئۆستۈرۈپ، جۇڭگوچە سوتسىيالىزم قۇرۇش يولىدا قەتئىي تەۋرەنمەي ماڭىدىغان، يېڭى ئەھۋاللارنى تەتقىق
قىلىش، يېڭى مەسىلىلەرنى ھەل قىلىشقا ماھىر بولغان، قابىلىيەتلىك-تەجرىبىلىك بولغان ھەم ھاياتىي
كۈچى تولۇپ تاشقان رەھبەرلىك قاتلىمىنى شەكىللەندۈرۈش شەرت.
       يۇقىرى دەرىجىلىك كادىرلارنىڭ ، بولۇپمۇ ئۆلكە ، مىنىستىرلىك دەرىجىلىكتىن يۇقىرى ئاساسلىق
پارتىيە ھۆكۈمەت رەھبىرىي كادىرلىرىنىڭ پارتىيىۋىلىك جەھەتتىن كۈچلۈك-ئاجىز بولۇشى، سۈپىتىنىڭ
يۇقىرى-تۆۋەن بولۇشى، رەھبەرلىك سەۋىيىسىنىڭ، بولۇپمۇ سىياسىي سەۋىيسىنىڭ قانداق بولۇشى پارتىيە
قۇرۇلۇشىنى كۈچەيتىشتىن ئىبارەت يېڭى ئۇلۇغ قۇرۇلۇشنى ئىشقا ئاشۇرۇشقا، دۆلەتنىڭ، مىللەتنىڭ ئىستىقبا-
لىغا ۋە تەقدىرىگە بىۋاسىتە مۇناسىۋەتلىك. شۇڭلاشقا مۇشۇ قاتلامدىكى كادىرلارغا تېخىمۇ يۇقىرى تەلەپ
قويۇش كېرەك. پارتىيە 14-نۆۋەتلىك مەركىزىي كومىتېتىنىڭ 4-ئومۇمىي يىغىنىنىڭ قارارىدا مۇنۇلار
ئوتتۇرىغا قويۇلدى، يۇقىرى دەرىجىلىك كادىرلار بىلىمى بولغان، كەسىپنى بىلىدىغان، ئۆز خىزمىتىنىڭ
ھۆددىسىدىن چىقىدىغان كەسىپ ئەھلى بولۇشقىلا تىرىشىپ قالماي، ئالدى بىلەن ماركسىزمغا سادىق بولغان،
جۇڭگوچە سوتسىيالىزم يولىدا قەتئىي ماڭىدىغان، پارتىيىنى ۋە دۆلەتنى ئىدارە قىلالايدىغان سىياسىيۇنلاردىن
بولۇشقىمۇ تىرىشىشى لازىم. ئۇلار چىڭ سىياسىي ئېتىقادقا ئىگە بولۇشى، مېڭىسىنى باشتىن-ئاخىر سەگەك
تۇتۇشى، يارتىيىنىڭ ئاساسىي نەزەرىيىسىدە ۋە ئاساسىي لۇشيەنىدە ئاڭلىق ھالدا چىڭ تۇرۇشى، ھەرخىل
بوران-چاپقۇننىڭ سىنىقىغا بەرداشلىق بېرەلەيدىغان بولۇشى كېرەك، ئۇلار نەزەر دائىرىسى كەڭ بولۇشى،
دۆلەت ئەھۋالىنى پىششىق بىلىشى، دۇنيانى چۈشىنىشى، ئىدىيدە ئازاد بولۇشى، ھەقىقەتنى ئەمەلىيەتتىن
ئىزدىشى، ئەمەلىيەتچىل بولۇپ يېڭىلىق يارىتىشى، يول ئېچىپ ئىلگىرىلىشى لازىم، كۆكسى-قارنى كەڭ
بولۇشى، پارتىيىۋىلىكنى تەكىتلىشى، ئومۇملۇقنى نەزەردە تۇتۇشى، دېموكراتىيە-مەركەزلەشتۈرۈش تۈزۈمىنى
نەمۇنىلىك بىلەن ئىجرا قىلىشى، ئادىل-ۋىجدانلىق بولۇشى، ياخشىلارنىلا ئىشقا قويىدىغان بولۇشى،
يولداشلار بىلەن ئىتتىپاقىلىشىپ بىرلىكتە ئىشلەشكە ماھىر بولۇشى كېرەك، بىرقەدەر كۈچلۈك رەھبەرلىك
قابىلىيىتىگە ئىگە بۇلۇشى، رەھبەرلىك سەنئىتىگە دىققەت قىلىدىغان، پەيتنى پەملەپ، ۋەزىيەتنى كۆزىتىدى-
غان، ئومۇمىيەتنى تىزگىنلەپ تۇرالايدىغان بولۇشى، ھەر جەھەتتىكى كۈچلەرنى ماسلاشتۇرۇشقا ماھىر
بولۇشى لازىم، ئېسىل ئىستىلغا ئىگە بولۇشى، پاك-دىيانەتلىك بولۇپ ھۆكۈمەت ئىشىنى تىرىشچانلىق بىلەن
ئىشلىشى، جاپاغا چىداپ كۈرەش قىلىشى، ئەمەلىيەتكە چوڭقۇر چۆكۈشى، تەكشۈرۈپ تەتقىق قىلىشى،
كەمتەر ئېھتىياتچان بولۇشى، ئامما بىلەن مۇناسىۋەت باغلىشى، چىن دىل-سەمىمىي نىيەت بىلەن خەلقنىڭ
مەنپەئىتىنى كۆزلىشى كېرەك. مانا بۇ تەلەپلەر ئورگانىك بىر پۈتۈن گەۋدە بولۇپ، ئۇنىڭ ھەربىر ماددىسىدا
دەۋرنىڭ تەلىپى ئەكس ئەتتۈرۈلگەن، پارتىيىنىڭ ۋە خەلقنىڭ ئارزۇسى گەۋدىلەندۈرۈلگەن، شۇنداقلا روشەن
پارتىيىۋىلىك پرىنسىپى ئىزچىللاشتۇرۇلغان. 14-نۆۋەتلىك مەركىزىي كومىتېتنىڭ 4-ئومۇمىي يىغىنىنىڭ
روھىنى ئىزچىللاشتۇرۇش داۋامىدا يۇقىرى دەرىجىلىك كادىرلىرىمىز باشلامچىلىق بىلەن ئۆزىگە قاتتىق تەلەپ
قويۇشى، ئۆزىنىڭ سىياسىي ئىدىيىسى، تەشكىلىي كۆز قارىشى، خىزمەت ئىستىلى، ئەخلاق-پەزىلىتى قاتارلىق
جەھەتلەردىكى ئەمەلىيىتىگە دائىم بىرلەشتۈرۈپ تۇرۇشى، مەركىزىي كومىتېتنىڭ سىياسىيۇنلارغا قويىدىغان
تەلىپىنى ماددا بويىچە قايتا تەكرارلاپ تۇرۇشى، پارتىيىۋىلىك جەھەتتىن چېنىقىشنى ھەقىقىي كۈچەيتىشى،
ئارتۇقچىلىقلارنى داۋاملىق جارى قىلدۇرۇپ، يېتەرسىزلىكلەردىن ساقلىنىشى كېرەك. نۆۋەتتە تۆۋەندىكى
بىرنەچچە گەۋدىلىك مەسىلىنى تونۇش ۋە ئەمەلىيەت جەھەتتىن نۇقتىلىق ئوبدان ھەل قىلىش كېرەك.
       1. توغرا سىياسىي يۆنىلىنىشتە چىڭ تۇرۇپ، قىلچىمۇ تەۋرەنمەي جۇڭگوچە سوتىسيالىزم
قۇرۇش يولىدا مېڭىش مەسىلىسى
        سىياسىي يۆنىلىش مەسىلىسى ئالدى بىلەن سىياسىي غايە ۋە سىياسىي ئېتىقاد مەسىلىسدۇر.
مۇستەھكەم سوتسىيالىستىك، كوممۇنىستىك غايە ۋە ئېتىقاد تىكلەش، ھەربىر كومپارتىيە ئەزاسىنىڭ، بولۇپمۇ
رەھبىرىي كادىرلارنىڭ پارتىيىۋىلىكنى كۈچەيتكەنلىكىنىڭ ئەڭ مەركەزلىك، ئەڭ مۇھىم ئىپادىسى. ئىنسانلار
جەمئىيىتى ھامان تەرەققىي قىلىدۇ، ئالغا باسىدۇ. جەمئىيەت تارىخىنىڭ ئۈزلۈكسىز تەرەققىياتىنى ئىلگىرى
سۈرۈش ئۈچۈن پائال ئىزدىنىش، تىرىشىپ كۈرەش قىلىش دەۋرنىڭ ئالدىدا تۇرۇۋاتقان بارلىق ئىلغار
سىياسىي كۈچلەر ۋە ئىلغار كىشىلەرنىڭ ئورتاق ئالاھىدىلىكى.  پارتىيىمىز قۇرۇلۇشى بىلەنلا ئاخىرىدا
كوممۇنىزمنى ئىشقا ئاشۇرۇشنى ئۆزىنىڭ ئەڭ ئالىي كۈرەش نىشانى قىلغانىدى. بۇ ئالىيجاناب غايىنى ئىشقا
ئاشۇرۇش ئۈچۈن نەچچە ئەۋلاد كوممۇنىستلار دېموكراتىك ئىنقىلاب دەۋرىدە ۋە سوتسىيالىزم دەۋرىگە قەدەم
قويغاندىن كېيىن، ئالدىنقىلارنىڭ ئىزىنى كېيىنكىلەر بېسىپ، قەھرىمانلارچە كۈرەش قىلىپ، قىيىنچىلىقتىن،
ئەگرى-توقايلىقتىن قورقماي، پۈتۈن مەملىكەت خەلقى بىلەن بىرلىكتە جۇڭگو جەمئىيىتىنىڭ سۈپەت 
جەھەتتىن سەكرەش ھاسىل قىلىشىغا تۈرتكە بولدى، ھازىر كۈچنى مەركەزلەشتۈرۈپ جۇڭگوچە سوتسىيالىزم
قۇرۇۋاتىدۇ. ئىشلىرىمىز جۇش ئۇرۇپ راۋاجلىنىپ، ئۈمىدكە تولۇۋاتىدۇ . بىزنىڭ كوممۇنىستىك غايىدە چىڭ
تۇرۇشىمىز ۋە جۇڭگوچە سوتسىيالىزم يولىدا قەتئىي مېڭىشىمىزدىكى سەۋەب شۇ يەردىكى، ئۇ ئىنسانىيەت
جەمئىيىتى تەرەققىياتىنىڭ ئوبيېكتىپ قانۇنىيىتىگە، تارىخ تەرەققىياتىنىڭ مۇقەررەر يۈزلىنىشىگە ئۇيغۇن.
80-يىللارنىڭ ئاخىرى 90-يىللارنىڭ بېشىدا سوتسىيالىزم ئىشلىرى بەزى دۆلەتلەردە ئېغىر ئەگرى-توقايلىق-
لارغا دۇچ كەلگەندە، يولداش دېڭ شياۋپىڭ ماركسىزمچى سىياسىيونلارغا خاس ئۆتكۈر نەزەر ۋە شىجائەت
بىلەن ئېگىزدە تۇرۇپ يىراقنى كۆرۈپ، بايرىقى روشەن ھالدا مۇنداق دەپ كۆرسەتتى: ”شۇنىڭغا قەتئىي
ئېشىنىمەنكى ، دۇنيادا ماركسىزمنى ياقلايدىغانلار كۆپىيىپ بارىدۇ، چۇنكى ماركسىزم — پەن. ماركسىزم
تارىخىي ماتېرىيالىزمنى تەتبىق قىلىش يولى بىلەن ئىنسانىيەت جەمئىيىتىنىڭ تەرەققىيات قانۇنىيىتىنى ئېچىپ
بەردى. فېئودالىزم جەمئىيىتى قوللۇق جەمئىيەتنىڭ ئورنىنى باستى، كاپىتالىزم فېئودالىزمنىڭ ئورنىنى
سوتسىيالىزم ئۇزاق بىر تەرەققىيات جەريانىنى بېشىدىن كەچۈرگەندىن كېيىن، مۇقەررەر يوسۇندا
كاپىتالىزمنىڭ ئورنىنى باسىدۇ. بۇ جەمئىيەت تارىخى تەرەققىياتىنىڭ ئارقىغا ياندۇرغىلى بولمايدىغان ئومۇمىي
يۈزلىنىشى، لېكىن يول ئەگرى-توقاي بولىدۇ. كاپىتالىزمنىڭ فېئودالىزمنىڭ ئورنىنى بېسىش ئۈچۈن كەتكەن
نەچچە يۈزيىلدا خاندانلىق قايتا تىرىلىدىغان ئىش نەچچە-نەچچە قېتىم يۈز بەرمىگەنمىدى؟ شۇڭا، مەلۇم
مەنىدىن ئېيتقاندا، مەلۇم بىر خىل ۋاقىتلىق تىرىلىشمۇ تامامەن ساقلانغىلى بولمايدىغان قانۇنىيەتلىك ھادىسە.
بەزى دۆلەتلەردە ئېغىر ئەگرى-توقايلىقلار كۆرۈلدى، سوتسىيالىزم گويا ئاجىزلاشتۇرىۋېتىلگەندەك قىلغىنى
بىلەن چېنىقىپ، ساۋاق ئېلىپ، سوتسىيالىزمنىڭ تېخىمۇ ساغلام يۆنىلىشكە قاراپ راۋجلىنىشىغا تۈرتكە
بولىدۇ. شۇڭا ئالاقزادە بولۇپ كەتمەسلىك كېرەك، ماركسىزم يوقالدى، كاردىن چىقتى، مەغلۇپ بولدى
دەپ قارىماسلىق كېرەك. نەدە ئۇنداق ئىش بولسۇن !“ ئەمەلىيەت ئەڭ زور قايىل قىلىش كۈچىگە ئىگە.
1989-يىلدىن ھازىرغىچە بولغان ئالتە يىلدا جۇڭگوچە سوتسىيالىزم قۇرۇش ئىشلىرىدا غايەت زور غەلىبىلەر 
قولغا كەلتۈرۈلدى، ئىلىمىز خەلق ئىگىلىكى ئودا تېز سۈرئەت بىلەن راۋاجلاندى، ئۇنىۋېرسال دۆلەت كۈچى
ئۈزلۈكسىز ئاشتى، خەلق تۇرمۇشى يەنىمۇ ياخشىلاندى، ئىجتىمائىي-سىياسىي ۋەزىيەت مۇقىم بولۇپ كەلدى.
سوتسىيالىستىك جۇڭگونىڭ تەرەققىياتى ۋە يۈكسىلىشى دۇنيادىكى سوتسىيالىزمغا ئېتىقاد قىلىدىغان،ئىنسانى-
يەتنىڭ تەرەققىيات ئىشلىرى ئۈستىدە ئىزدىنىدىغان نۇرغۇن كىشىلەرنى ئىلھاملاندۇردى. ھازىر ھەتتا
غەربتىكى بەزى كىشىلەرمۇ شۇنى ئېتىراپ قىلماي تۇرالمىدىكى، جۇڭگونىڭ ماڭغان يولى ”نامراتلىقتىن
قۇتۇلۇپ بېيىغان بىر مىلياردتىن ئارتۇق خەلقنىڭ مىللىي ئۇيۇشۇش كۈچى غايەت زور ئىقتىسادىي ۋە
سىياسىي كۈچنى شەكىللەندۈرىدۇ“غانلىقىنى كۆرسەتتى. جۇڭگو بىر ”ئومۇميۈزلۈك تەرەققىي تاپقان چوڭ
دۆلەت“ سۈپىتىدە قەد كۆتۈرىدۇ. جۇڭگونىڭ مۇۋەپپەقىيىتى ”ئاسىيا ۋە دۇنيانىڭ قىياپىتىنى ئۆزگەرتمەكتە“.
شەك-شۈبھىسىزكى، ماركسىزم يوقالمىدى ھەم ئۇنىڭ يوقىلىشمۇ مۇمكىن ئەمەس. سوتسىيالىزم يەنىلا
دۇنيادىكى نۇرغۇنلىغان كىشىلەرنىڭ قەلبىدىكى بىر بايراق.
            پارتىيىمىزنىڭ كوممۇنىزم ۋە سوتسىيالىزمدا چىڭ تۇرۇشى، ئۇنىڭ چىڭ تۇرۇشقا ئەرزىيدىغانلىقى
ۋە چىڭ تۇرغىلى بولىدىغانلىقىدا. پارتىيە 11-نۆۋەتلىك مەركىزىي كومىتېتنىڭ 3-ئومۇمىي يىغىنىدىن بۇيان،
سوتسىيالىزمنىڭ ماھىيىتى تەلەپ قىلغان پرىنسىپلاردا چىڭ تۇردى، شۇنداقلا جۇڭگونىڭ يەنىلا
سوتسىيالىزمنىڭ دەسلەپكى باسقۇچىدا تۇرىۋاتقانلىقىدەك ئەمەلىيەتنى كۆزدە تۇتۇپ، جۇڭگونىڭ ئۈزلۈكسىز
تەرەققىي قىلىشنىڭ توغرا يولىنى ئايدىڭلاشتۇردى. بۇ يەردىكى ئالاھىدە گەۋدىلىك بىر نۇقتا شۇكى، بىز
ئىسلاھات-ئېچىۋېتىشنى يولغا قويۇپ، ئىجتىمائىي ئىشلەپچىقىرىش كۈچلىرىنى يەنىمۇ ئازاد قىلدۇق ۋە
راۋاجلاندۇردۇق. بىزنىڭ سوتسىيالىزىمىمىز-ئىسلاھات ئېلىپ بېرىلىدىغان، ئىشىك سىرتقا ئېچىۋىتىلىدىغان
سوتسىيالىزم، بىزنىڭ ئىسلاھات ۋە ئېچىۋېتىشىمىز سوتسىيالىزمنى مۇستەھكەملەيدىغان ۋە راۋاجلاندۇرىدىغان
سوتسىيالىزم. سوتسىيالىزم ئىسلاھات-ئېچىۋېتىشكە موھتاج ، پەقەت ئىسلاھات-ئېچىۋېتىش ئارقىلىقلا سوتسىيا-
لزم تۈزۈمىنى ئۈزلۈكسىز مۇكەممەللەشتۈرگىلى ، ئۇنىڭ ئارتۇقچىلىقىنى تولۇق جارى قىلدۇرغىلى بولىدۇ.
مۇشۇ يىللاردا يولداش دېڭ شياۋپىڭ ئىسلاھات-ئېچىۋېتىش توغرىسىدا ئەڭ بالدۇر، ئەڭ كۆپ، ئەڭ چوڭقۇر
سۆزلىدى، تۆت ئاساسىي پرىنسىپتا چىڭ تۇرۇش، ”غەربچىلەشتۈرۈش“كە، ”بۆلىنىش“كە ۋە كاپىتالىزم 
يولىدا مېڭىشقا قارشى تۇرۇش توغرىسىدىمۇ ئەڭ بالدۇر، ئەڭ كۆپ ۋە ئەڭ چوڭقۇر سۆزلىدى. ئۇ مۇنداق
دەپ كۆرسەتتى: ”بىز ئىسلاھات ئېلىپ باردۇق، ئىشىكنى سىرتقا ئېچىۋەتتۇق، خىزمەتنىڭ ئېغىرلىق
مەركىزىنى ئىقتىسادىي قۇرۇلۇش ئۈستىگە قويدۇق. ماركسىزمنى تاشلىۋەتمىدۇق، لېنىنىزمنى تاشلىۋەتمىدۇق،
ماۋ زېدۇڭ ئىدىيسىنىمۇ تاشلىۋەتمىدۇق، ئەجدادلىرىمىزنىڭ ئىشىنى تاشلىۋەتسەك بولمايدۇ-دە! گەپ سوتىس-
يالىزمنىڭ نېمە ئىكەنلىكىنى ئايدىڭلاشتۇرۇۋېلىش ، سوتسىيالىزمنى قۇرۇش ۋە راۋاجلاندۇرۇشنى ئايدىڭلاشتۇ-
رۇۋېلىشتا.“ بىز پارتىيىۋىلىكنى تەكىتلەپ، كوممۇنىستىك غايىدە چىڭ تۇرۇپ، جۇڭگوچە سوتسىيالىزم يولىدا
ئېغىشماي ماڭىمىز دەيدىكەنمىز، يولداش دېڭ شياۋپىڭنىڭ بىرقاتار بايانلىرىنى ياخشى ئۆگىنىشىمىز ۋە
ئەتراپلىق چۈشىنىشىمىز، پارتىيىنىڭ ئاساسىي لۇشيەنى، سوتسىيالىستىك زامانىۋىلاشتۇرۇش قۇرۇلۇشىدىن
ئىبارەت چوڭ ئومۇمىيلىققا ۋە سىياسىي يۆنىلىشكە تاقىلىدىغان تۈپ پرىنسىپال مەسىلىلەردە باشتىن ئاخىر
كاللىمىزنى سەگەك تۇتۇشىمىز ۋە مۇستەھكەم مەيداندا تۇرۇشىمىز، ئالامەتلەردىن ماھىيەتنى كۆرۈپ، ”سول“
ياكى ئوڭدىن كەلگەن، پارتىيىنىڭ ئاساسىي لۇشيەنىگە توسقۇنلۇق قىلىدىغان، جۇڭگوچە سوتسىيالىزم 
ئىشلىرىغا زىيان يەتكۈزىدىغان ئىدىيە ۋە قىلمىشلارنى پەرق ئېتىشكە ماھىر بولىشىمىز ھەمدە ئۇنىڭغا قارشى
قەتئىي، ئۈنۈملۈك كۈرەش قىلىشىمىز لازىم. بىز سىياسىيونلارنىڭ ساپاسىنى تەكىتلىگەندە، ئەڭ مۇھىم،
ئەڭ نىگىزلىكى، ئۇلارنىڭ سۈپىتى مۇشۇنداق جايلاردا گەۋدىلىنىدىغان بولۇشى كېرەك. سوتسىيالىستىك
بازار ئىگىلىكى تۈزۈلمىسىنى بەرپا قىلىش ئاساسىي نىشان قىلىنغان ئىگىلىك ئىسلاھاتىدا چوقۇم بازار
ئىگىلىكىنىڭ ئادەتتىكى قانۇنىيىتى ۋە پايدىلىق تەجرىبىلىرىنى پائال تەتبىق قىلىشىمىز، چوقۇم سوتسىيالس-
تىك تۈپ تۈزۈمدە چىڭ تۇرۇشىمىز ھەمدە بۇ ئىككىسىنى ئورگانىك ھالدا بىرلەشتۈرۈپ، ئىككى تەرەپنىڭ
ئارتۇقچىلىقىنى جارى قىلدۇرۇشىمىز، شۇ ئارقىلىق كاپىتالىزم شارائىتىدىكىدىنمۇ ئوبدان يۈرۈشىدىغان بىر
خىل يېڭى ئىقتىسادىي تۈزۈلمىنى بەرپا قىلىشىمىز كېرەك. بۇ، ئىقتىسادىي تۈزۈلمە ئىسلاھاتىنى ئىلگىرى
سۈرۈشتە رەھبىرىي كادىرلارغا قويۇلىدىغان تېخىمۇ يۇقىرى يېڭى تەلەپ. بۇ تەلەپ ئابستراكت بولماستىن،
پارتىيىنىڭ ئاساسىي لۇشيەنى ۋە بىرقاتار فاڭجېن-سىياسەتلىرىنى ئەتراپلىق-چۈشىنىش ۋە توغرا
ئىزچىللاشتۇرۇشتا كونكرېت گەۋدىلەندۈرۈلۈشى كېرەك. مەسىلەن، ئومۇمىي مۈلۈكچىلىكنى ئاساس قىلىشتا
چىڭ تۇرۇپ، باشقا ئىقتىسادىي تەركىبلەرنىڭ ئورتاق راۋاجلىنىشىغا ئىلھام بېرىش؛ ئەمگىكىگە قاراپ تەقسىم
قىلىشنى ئاساس قىلىشتا چىڭ تۇرۇپ، باشقا تەخسىمات<#تەقسىمات#> شەكلىلرىنى قوشۇمچە قىلىش؛ بىر قىسىم
كىشىلەرنىڭ ئالدىن بېيىشىدا چىڭ تۇرۇپ، پەيدىنيەي ئورتاق بېيىشنى ئىشقا ئاشۇرۇپ، ئىككى قۇتۇبغا
بۆلۈنۈپ كېتىشتىن ساقلىنىش، ئىشىكنى سىرتقا ئېچىۋېتىشتە چىڭ تۇرۇپ، دۇنيادىكى ھەرقايسى ئەللەرنىڭ
بىزگە پايدىلىق بولغان بارلىق نەرسىلىرىنى دادىل قوبۇل قىلىش، ئەينەك قىلىش ۋە ئۇنىڭدىن پايدىلىنىش،
شۇنىڭ بىلەن بىر ۋاقىتتا دۆلەتنىڭ ئىگىلىك ھوقۇقىنى قەتئىي قوغداپ، كاپىتالىزمنىڭ چىرىك ئىدىيىسىنىڭ
چىرىتىشىنى ۋە دۈشمەن كۈچلەرنىڭ بىزگە قاراتقان ”غەربچىلەشتۈرۈش“، ”بۆلۈۋىتىش“ سۈيقەستىنى
توسۇش ۋەھاكازالار. پارتىيە ئەزالىرىمىز، كادىرلىرىمىز بۇ ئىشنى قانچە ئاڭلىق، قانچە ياخشى قىلغانسېرى ،
ئۇلارنىڭ پارتىيىۋىلىكىنىڭ شۇنچە كۈچلۈك ئىكەنلىكى ئىسپاتلىنىدۇ.
      نۆۋەتتە ئالاھىدە دىققەت قىلىدىغان ئىش شۈكى، بىز جەزمەن خەلق ئىگىلىكىنىڭ سۈپىتى ۋە ئۈنۈمىنى 
ئۆستۈرۈشنى نەزەردە تۇتۇپ، ئىسلاھاتنى چوڭقۇرلاشتۇرۇش ئارقىلىق زامانىۋى كارخانا تۈزۈمىنى بەرپا
قىلىپ، بىر قىسىم دۆلەت ئىگىلىكىدىكى كارخانىلارنىڭ مۈشكۈل ھالەتتىن قۇتۇلۇپ، دۆلەت ئىگىلىكىنى
ياخشى يولغا قويۇپ، ئۆزىنىڭ تايانچلىق رولىنى ۋە يېتەكچىلىك رولىنى تولۇق جار قىلدۇرۇشىغا ياردەم
بېرىشىمىز كېرەك. بۇ، ئومۇمىيلىققا بېرىپ تاقىلىدىغان چوڭ مەسىلە. ھازىر خېلى بىر قىسىم دۆلەت
ئىگىلىكىدىكى چوڭ ۋە ئوتتۇرا تىپتىكى كارخانىلار ياخشى باشقۇرۇلۇپ، ھاياتىي كۈچكە ئىگە قىلىندى.
يەنە بىر قىسىم كارخانىلار نۇرغۇن قىيىنچىلىقلارغا دۇچ كېلىۋاتىدۇ. لېكىن بۇ ئومۇم مۈلۈكچىلىك كەلتۈرۈپ
چىقارغان مەسىلە بولماستىن، بەكى تۈزۈلمە، مېخانىزم جەھەتتىكى نۇقسانلار ۋە كۆپتىن بۇيان يىغىلىپ
قالغان مەسىلىلەرنىڭ تەسىرىدىن كېلىپ چىققان ئىشلاردۇر. بەزى كارخانىلارنىڭ ئىسلاھاتنى چوڭقۇرلاشتۇر-
رۇش ئارقىلىق قايتىدىن گۈللىنىشدەك مىساللار شۇنى چۈشەندۈرىدۇكى، نۆۋەتتە ساقلىنىۋاتقان قىيىنچىلىقلار-
نى يەڭگىلى بولىدۇ. بۇنىڭغا نىسبەتەن بىزدە تولۇق ئىشەنچ بولۇشى كېرەك. بىر قىسىم دۆلەت ئىگىلىكىدىكى
كارخانىلارنىڭ ۋاقىتلىق قىيىنچىلىققا ئۇچرىغانلىغىغا قاراپلا ئومۇم مۈلۈكچىلىكىنىڭ ئەۋزەللىكىدىن گۇمانلى-
نىپ تۈپ سىياسىي ئېتىقادتىن تەۋرىنىشكە، ھەتتا خۇسۇسىيلاشتۇرۇش ئارقىلىق مەسىلىنى ھەل قىلىش
كويىدا بولۇشقا بولمايدۇ. بۇرۇن ”بىرىنچىدىن چوڭ، ئىككىنچىدىن ئىجتىمائىيلاشقان“. نوقۇل ساپ
بولۇشنى تەلەپ قىلىش توغرا بولمىغىنىدەك، ھازىرمۇ ئومۇم مۈلۈكچىلىك ئىگىلىكنىڭ ئاساسىي گەۋدىلىك
ئورنىدىن ۋاز كەچسەك تېخىمۇ توغرا بولمايدۇ. كوممۇنىستلارغا نىسبەتەن ئىيتقاندا، غايە ۋە ئېتىقادتىن
تەۋرىنىش ئەڭ خەتەرلىك تەۋرىنىش، شۇنداقلا بۇ، پارتىيىۋىلىكى ساپ بولماسلىقنىڭ ئەڭ ئېغىر ئىپادىسى.
رەھبىرىي كادىرلىرى ھەرقانداق چاغدا كوممۇنىستىك غايىدە چىڭ تۇرۇش بىلەن پارتىيىنىڭ
ھازىرقى باسقۇچتىكى ۋەزىپىسىنى ئورۇنداش ۋە ھازىر يولغا قويۇلۇۋاتقان سىياسەتلەرنى ئىجرا قىلىشىنى
بىرلەشتۈرۈش، يۆنىلىش جەھەتتىكى قەتئىيلىك بىلەن ئۇسۇل جەھەتتىكى جانلىقلىقنى بىرلەشتۈرۈش،
سىاسىي جەھەتتىكى يىراقنى كۆرەرلىك بىلەن ھازىرقى خىزمەت جەھەتتىكى پۇختىلىقنى بىرلەشتۈرۈش
كېرەك. قەدىمكىلەر ”ئوت-گىيا ماجالى بوراندا ئايان، ۋاپادار بەگ-ۋەزىر توپاندا ئايان“ دېگەنىدى. بىز
توغرا يولدا مېڭىۋاتىمىز، بەلكى يول ماڭغانسېرى داغدام بولىۋاتىدۇ. بۇندىن كېيىن مەيلى قانداق قىيىنچىلىققا
يولۇقىشىمىزدىن قەتئينەزەر، ئالدىمىزدا قىيىنچىلىق بارلىقىنى بىلىپ تۇرۇپ ئالغا ئىلگىرىلىشىمىز كېرەككى،
ھەرگىزمۇ قىيىنچىلىققا ئۇچرىغان ھامان ئارقىغا چېكىنىشىمىزگە، كۆز ئالدىمىزدىكى قىيىنچىلىقنى كۆرۈپلا
نەزەرىمىزنى غۇۋالاشتۇرۇپ، ئۆزىمىزنىڭ جۇڭگوچە سوتسىيالىزم قۇرۇش ئىشەنچىمىزدىن تەۋرىنىشىمىزگە
بولمايدۇ.
        2. پارتىيىنىڭ تۈپ مەقسىتىنى ئەستە تىڭ<#چىڭ#> تۇتۇپ، جان-دىل بىلەن خەلق ئاممىسىنىڭ
مەنپەئىتىنى كۆزلەش مەسىلىسى
       جان-دىل بىلەن خەلق ئۈچۈن خىزمەت قىلىش، پارتىيىمىزنىڭ پارتىيىنى قۇرۇشىدىكى تۈپ مەقسىتى.
پارتىيە كادىرلىرىغا نىسبەتەن ئېيتقاندا، بۇ مەقسەتنى ئېتىراپ قىلىش ۋە ئەمەلىيەتتىن ئۆتكۈزۈش يېڭى
تەلەپ ئەمەس. لېكىن ئىسلاھات ئېلىپ بېرىلىۋاتقان، ئىشىك سىرتقا ئېچىۋېتىلگەن، بولۇپمۇ سوتسىيالىستىك
بازار ئىگىلىكى تەرەققىي قىلىۋاتقان يېڭى دەۋردە، پارتىيىلىك كادىرلارنىڭ باشتىن ئاخىر بىردەك بولۇش-بو-
لالماسلىقى، سۆز-ھەرىكىتى بىردەك بولغان ھالدا جان-دىل بىلەن خەلق ئۈچۈن خىزمەت قىلىش-قىلالماس-
لىقى ھەرگىزمۇ ئاسان ئىش ئەمەس. بولۇپمۇ رەھبىرىي كادىرلارغا تەلەپ تېخىمۇ يۇقىرىراق قويۇلىشى
كېرەك. سوتسىيالىستىك زامانىۋىلاشتۇرۇش قۇرۇلۇشىنىڭ پۈتكۈل جەريانىدا، بۇنىڭدا چىڭ تۇرۇش-تۇرال
ماسلىق پارتىيىۋىلىكىمىزنىڭ قانداقلىقىغا قارىتىلغان ئىنتايىن مۇھىم ۋە مەركەزلىك بىر سىناق.
ھازىر ئەمەلىي مەنپەئەتكە قانداق توغرا مۇئامىلە قىلىش گەۋدىلىك بىر مەسىلە بولۇپ قالدى. نامراتلىق
سوتسىيالىزم ئەمەس، سوتسىيالىزم نامراتلىقنى تۈگىتىشنى مەقسەت قىلىدۇ. شۇڭا، بىز ئىگىلىكنى راۋجلاندۇ-
رۇپ، ئىسلاھاتتىن ئىبارەت بۇ مۇقەررەر يولدا مېڭىشىمىز كېرەك. ئىسلاھات جەريانى ئوخشاشلا تەرەققىيات
جەريانى، ماھىيەتتە يەنە مەنپەئەتنى تەڭشەش جەريانىدىن ئىبارەت. ئۇ كىشىلەرنىڭ ماددىي مەنپەئىتىنى،
جۈملىدىن پارتىيە ئەزالىرىنىڭ، كادىرلارنىڭ شەخسىي مەنپەئىتىنى ئىنكار قىلماستىن، بەلكى ئومۇمىي
مەنپەئەتنى ئاشۇرۇش شەرتى ئاستىدا، دۆلەت، كوللېكتىپ، شەخىسلەر ئوتتۇرىسىدىكى، شۇنىڭدەك ئوخشاش
بولمىغان گەۋدىلەر ئوتتۇرىسىدىكى مەنپەئەت قۇرۇلمىسى ۋە مەنپەئەت مۇناسىۋىتىنى ئەقىلغە<#ئەقىلگە#> مۇۋاپىق
تەڭشەيدۇ. مۇشۇنداق ئەھۋالدا پارتىيىلىك رەھبىرىي كادىرلار ئادەتتىكى پارتىيە ئەزالىرىغا، جەمئىيەتتىكى
باشقا كىشىلەرگە قارىغاندا تېخىمۇ ئاڭلىق ھالدا ھەممىدە پارتىيە ۋە خەلقنىڭ مەنپىئىتىنى ئەلا بىلىشى
كېرەك. مەنپەئەت ئالدىدا، ئاۋۋال ئۆزى ئۈچۈن چوت سوقۇش كېرەكمۇ ياكى ئاۋۋال باشقىلارنى، ئاندىن
ئۆزىنى، ئاۋۋال ئومۇمنى، ئاندىن شەخسىي ئويلاش كېرەكمۇ ۋە ياكى قىلچىمۇ ئۆز مەنپەئىتىنى كۆزلىمەسلىك
كېرەكمۇ دېگەن مەسىلىلەر ھەر ۋاقىت بىزنىڭ پارتىيىۋىلىكىمىزنى سىناپ تۇرىدۇ. بىز پەقەت كېيىنكى
پرىنسىپ بويىچە ئىش قىلىشىمىز، تىرىشىپ يولداش ماۋ زېدۇڭ تەلەپ قىلغاندىكىدەك، ئالىيجاناپ ئادەم،
ئەخلاقلىق ئادەم، پەس ئارزۇ-ھەۋەسلەردىن خالىي ئادەم، خەلققە پايدىلىق ئادەم بولۇشىمىز لازىم. شۇنداق
دېيىشكە بولىدۇكى، سوتسىيالىستىك بازار ئىگىلىكىنىڭ تەرەققىياتى جەرياندا گەرچە ماددى مەنپەئەتكە
ئېتىبار بېرىش پرىنسىپى گەۋدىلىنىپ، ”ھەممىدە پۇلغا قارايدىغان پۇلپەرەسلىك ۋە نەپسانىيەتچىلىك قاتارلىق
خاتا ئىدىيىلەر پۇرسەتتىن پايدىلىنىپ باش كۆتۈرگەن بولسىمۇ، لېكىن كۆپ ساندىكى پارتىيە ئەزالىرىمىز
ۋە كادىرلىرىمىز يەنىلا پارتىيىۋىلىك پرىنسىپىدا چىڭ تۇرۇپ، يارتىيىنىڭ تەلىپىگە بىنائەن جان-دىل بىلەن
خەلق ئۈچۈن خىزمەت قىلىشتىن ئىبارەت تۈپ مەقسەتكە ئەستايىدىللىق بىلەن ئەمەل قىلىۋاتىدۇ. لېكىن
يەنە بىر قىسىم يولداشلارنىڭ نەپسى يوغىناپ، ئۆز مەنپەئەتى ياكى قىسمەن مەنپەئەت ئۈچۈن پارتىيىۋىلىك
پرىنسىپ ۋە خەلق مەنپەئىتىنى بىرياققا قايرىپ قويۇۋاتىدۇ. بەزىلەر جان-جەھلى بىلەن نام ئاتاق، يايدا-مەن-
پەئەت، دەرىجە، تەمىنات تالىشىپ، ئوچۇقتىن ئوچۇق ئەمەل-ھوقۇققا قول سوزۇۋاتىدۇ. بەزىلەر پارتىيىنىڭ
قارارلىرى ۋە يۇقىرىنىڭ يوليۇرۇقلىرىدىن ئۆزلىرى ئېھتىياجلىق بولغانلىرىنىلا قوبۇل قىلىپ، ئەمىر-پەرمانلار-
نى ئىجرا قىلمايۋاتىدۇ، چەكلەنگەن ئىشلاردىن قول ئۈزمەيۋاتىدۇ، تىلى بىلەن دىلى بىردەك بولمايۋاتىدۇ .
كۆرۈنۈشتە ئەمەل قىلغان بولۇپ، ئاستىرىتتىن خىلاپلىق قىلىۋاتىدۇ. يەنە بەزىلەر نەپسىنىڭ تاقىلدىشىغا
بەرداشلىق بېرەلمەي، ئۆزى باشلامچى بولۇپ ياكى قول ئاستىدىكىلىرىنى كۆز بويامچىلىق قىلىشقا، ساختا
مەلۇمات بېرىپ كۆپتۈرمىچىلىك قىلىشقا مەجبۇرلاۋاتىدۇ. ئاز ساندىكى رەھبىرىي كادىرلاردا كۆرۈلگەن
يۇقىرىقىدەك ئاشۇنداق پارتىيىۋىلىك پرىنسىپىغا خىلاپ ئەھۋاللار ئۆزلىرىنىڭ ئىناۋىتگە تەسىر يەتكۈزۈپلا
قالماستىن، خىزمەت ۋە پارتىيىنىڭ ئىشلىرىغىمۇ تەسىر يەتكۈزىدۇ، شۇڭا بۇنى قەتئىي تۈزىتىش، ھەرگىز
بۇنداق ئەھۋاللارنىڭ يامراپ كېتىشىگە يول قويۇۋەتمەسلىك كېرەك.
       رەھبىرىي كادىرلار ئالاھىدە يۈكسەك دەرىجىدە ھوشيار بولۇشقا، ئەستايىدىل مۇئامىلە قىلىشقا
تېگىشلىك بىر مەسىلە خەلق ئۈچۈن ھاكىمىيەت يۈرگۈزۈشتە چىڭ تۇرۇش، خەلق ئۈچۈن ھوقۇق
ئىشلىتىشتە چىڭ تۇرۇشتىن ئىبارەت. بىزگە ھوقۇقنى پارتىيە ۋە خەلق بەرگەن، ھوقۇقنىڭ چوڭ-كىچىك
بولۇشى خەلق ئۈچۈن خىزمەت قىلىش مەسئۇلىيىتى بىلەن زىچ باغلانغان. كوممۇنىستلار مەيلى قانداق
ئورۇندا ھوقۇق تۇتقان، ھوقۇق ئىشلەتكەن بولسۇن ھەممىدە خەلق ئاممىسى ئويلىغاننى ئويلىشى، خەلق
ئاممىسىنىڭ غېمىنى يېيىشى، خەلق ئاممىسىنىڭ ھاجىتىدىن چىقىشى، ھەقىقىي تۈردە، جان-دىل بىلەن
خەلق مەنپەئىتىنى كۆزلىشى، خەلق ئاممىسىنىڭ قانۇنى ھوقۇق مەنپەئىتىنى قەتئىي تەۋرەنمەي قوغداپ،
شەخسيەتسىز ھالدا ھېچنىمىدىن قورقماي ئاممىنىڭ ھوقۇق مەنپەئىتىگە دەخلى-تەرۇز يەتكۈزىدىغان بارلىق
ھادىسىلارغا قارشى كۈرەش قىلىپ، خەلق چاكىرىغا خاس خىسلەتنى ساقىلىشى كېرەك، شۇنى چۈشىنىش
كېرەككى، پارتىيىمىزنىڭ پارتىيە ئەزالىرىغا قويىدىغان تەلىپى ھامان پۈتۈن خەلقنىڭ ئېڭى ۋە تەلىپىگە
سلىشىدىغان ھازىرقى سىياسەتتىن ، بولۇپمۇ مەلۇم كونكرېت مەنپەئەتكە چېتىلىدىغان سىياسەتتىن يۇقىرى
بولىدۇ. ئەگەر پارتىيە ئەزالىرىغا قويۇلىدىغان تەلەپ جەمئىيەتتىكى ئادەتتىكى كىشىلەرگە قويۇلىدىغان تەلەپ
بىلەن ئوخشاش بولۇپ قالسا ھەتتا ئۇنىڭدىنمۇ تۆۋەن بولۇپ قالسا، ئۇنداقتا پارتىيىمىز ئىلغارلىقىنى يوقىتىپ
قويغان بولىدۇ. كادىرلارغا، بولۇپمۇ رەھبىرىي كادىرلارغا قويۇلىدىغان تەلەپ ئادەتتىكى پارتىيە ئەزالىرىغا
قويۇلىدىغان تەلەپتىنمۇ يۇقىرى بولىشى كېرەك. ئۇنداق بولمىسا، كىشىلەرنى قايىل قىلغىلى بولمايدۇ.
شۇنداقلا ئېغىر ۋەزىپىنى ئۆز زىممىسىگە ئالالمايدۇ. ئەگەر رەھبەرلىك ئورنىدا بولغان بىرەر كادىر، ھوقۇقنى
خەلق ئۈچۈن ئىشلەتمەي، بەلكى شەخسىي مەنپەئىتى ئۈچۈن ئىشلىتىپ، پارتىيە ۋە خەلقنىڭ مەنيەئىتىگە
زىيان يەتكۈزگەن بولسا، بۇنداق ئادەم ھامان رەھبەرلىك سالاھىيىتىنى يوقىتىپ، خەلقنىڭ نەزەرىدىن
چۈشۈپ قالىدۇ.
       3. تەشكىلىي كۆز قاراشنى كۈچەيتىپ، پارتىيىنىڭ قائىدە-نىزاملىرىغا قاتتىق ئەمەل قىلغان
ھالدا ئىش كۆرۈش مەسىلىسى
      ئىسلاھات-ئېچىۋېتىشنىڭ دەسلىپىدىلا، يولداش چېن يۈن پۈتۈن پارتىيىنى كومپارتىيە ئەزالىرى
ھەرقانداق ۋاقىتتا ئۆزىنىڭ كومپارتىيە ئەزاسى ئىكەنلىكىنى ئېسىگە ئىلىپ تۇرۇشى كېرەك دەپ ئاگاھلاندۇر-
غانىدى. بۇ يىغىنچاق ۋە مەزمۇنلۇق سۆزىنى قىبلىنامە قىلىشىمىز لازىم. ئۆزىمىزنىڭ كومپارتىيە ئەزاسى
ئىكەنلىكىنى ئەسكە ئالغىنىمىزدا، پارتىيىنىڭ خاراكتېرى، مەقسىتى ۋە كۈرەش نىشانىنى، پارتىيىنىڭ قائىدە-
تۈزۈم ۋە تەشكىلىي ئىنتىزامىنى، پارتىيە ئەزاسىنىڭ ھوقۇقى ۋە مەجبۇرىيىتىنى يادىمىزغا كەلتۈرۈپ، ئۇنى
ئۆز ئەمەلىيىتىمىزدە كۆرسىتىشىمىز ۋە ئۇنىڭغا ئاڭلىق رېئايە قىلىشىمىز كېرەك. بولۇپمۇ پارتىيە نىزامنامىسىنى
قاتتىق ئىجرا قىلىشىمىز، پارتىيە تۇرمۇشى ئۆلچىمىگە رىئايە قىلىشىمىز، پارتىيە تەشكىلىنىڭ تەربىيىسى ۋە
نازارىتىنى قوبۇل قىلىشىمىز، ناۋادا بۇنىڭغا خىلاپلىق قىلىپ قويغان بولساق دەرھال تۈزىتىۋېلىشىمىز كېرەك.
پارتىيىمىز ئىچىدە، پارتىيە نىزامنامسىىغا ئەمەل قىلمايدىغان، پارتىينىڭ قائىدە-نىزاملىرى بويىچە
قىلمايدىغان ئالاھىدە شەخسلەرنىڭ بولۇشىغا ھەرگىز يول قويۇلمايدۇ.
      پارتىيىمىزنىڭ دېموكراتىيە-مەركەزلەشتۈرۈش تۈزۈمى دېموكراتىيە ئاساسىدىكى مەركەزلەشتۈرۈش
بىلەن مەركەزلەشتۈرۈش يېتەكچىلىكىدىكى دېموكراتىيىنى ئۆزئارا بىرلەشتۈرۈشتىن ئىبارەت. بۇ، ئەڭ
نېگىزلىك تەشكىلىي تۈزۈم، رەھبەرلىك تۈزۈمى، شۇنداقلا ئەڭ نېگىزلىك ھەرىكەت نىزامى. ئومۇمەن ئالغاندا،
مۇشۇ بىرقانچە يىلدىن بۇيان ھەر دەرىجىلىك پارتكوم (پارتىيە گۇرۇپپىلىرى) رەھبەرلىك بەنزىلىرىنىڭ 
دېموكراتىيە-مەركەزلەشتۈرۈش تۈزۈمىنى ئىزچىل ئىجرا قىلىش ئەھۋالى ياخشى ياكى بىرقەدەر ياخشى بولۇپ
كەلدى، بۇنىڭغا بولغان تونۇشى پەيدىنپەي ئۆستى، تۈزۈم يەنىمۇ مۇكەممەللەشتۈرۈلدى ، دېموكراتىيە-
مەركەزلەشتۈرۈشتىن ئىبارەت بۇ تۈپ تەشكىلىي تۈزۈم ۋە رەھبەرلىك تۈزۈمىگە قارىتا بەزى يولداشلار
ئارىسىدا يەنە بەزى مۇجىمەل كۆزقاراشلار بار، ئەمەلىيەت داۋامىدا دېموكراتىيە يېتەرلىك بولماسلىق ۋە
مەركەزلەشتۈرۈش يېتەرلىك بولماسلىق مەسىلىلىرى ئوخشىمىغان دەرىجىدە ساقلىنىۋاتىدۇ. بەزىلىرى خېلى
گەۋدىلىك بولۇۋاتىدۇ. بەزىلەر پارتىيە بىلەن ھۆكۈمەتنىڭ فونكسىيىسى ئايرىۋېتىلدى، سوتسىيالىستىك بازار
ئىگىلىكى راۋاجلاندۇرۇلۇپ، زامانىۋى كارخانا تۈزۈمى بەرپا قىلىندى، شۇڭا دېموكراتىيە-مەركەزلەشتۈرۈش
تۈزۈمىنىڭ ھاجىتى قالمىدى، دەپ ھېسابلاشماقتا، روشەنكى، بۇ بىر خاتا چۈشەنچە. يەنە بەزىلەر
دېموكراتىيە-مەركەزلەشتۈرۈش تۈزۈمىنى يولغا قويۇش پارتكومدىكى بىرىنچى قول باشلىقنىڭ ئىشى، ئۇنىڭ
پارتكوم ئەزالىرى بىلەن بولغان مۇناسىۋىتى ئانچە چوڭ ئەمەس، دەپ قارايدۇ ياكى دېموكراتىيە
مەركەزلەشتۈرۈش تۈزۈمى پرىنسىپى پەقەت پارتكوم ئورگانلىرىغىلا ماس كېلىدۇ. مەمۇرىي باشلىق مەسئۇل
بولۇش تۈزۈمى يولغا قويۇلغان ئورگانلارغا مۇۋاپىق كەلمەيدۇ دەپ قارايدۇ، بۇمۇ بىر خاتا چۈشەنچە. پارتىيە
14-نۆۋەتلىك مەركىزىي كومىتېتىنىڭ 4-ئومۇمىي يىغىنى تارىخىي تەجرىبىلەر ۋە ئىسلاھات-ئېچىۋېتىلگەندىن
بۇيانقى يېڭى تەجرىبىلەرنى يەكۈنلەش ئاساسىدا، دېموكراتىيە-مەركەزلەشتۈرۈش تۈزۈمىدە چىڭ تۇرۇش
ۋە ئۇنى مۇكەممەللەشتۈرۈشكە قارىتا بىر قاتار يېڭى تەلەپلەرنى ئوتتۇرىغا قويدى. بەزى مۇھىم بەلگىلىمىلەرنى
تەكىتلىدى. پارتىيە 14-نۆۋەتلىك مەركىزىي كومىتېتنىڭ 4-ئومۇمىي يىغىنىنىڭ قارارلىرىنى ئۆگىنىش ۋە
ئىزچىللاشتۇرۇش جەريانىدا تۈزۈم قۇرۇلۇشىنى يەنىمۇ كۈچەيتىش بىلەن بىرگە، ئىدىيىۋى تەلىم تەربىيەنى 
قاراتمىلىق ھالدا كۈچەيتىپ، پارتىيىلىك كادىرلارنىڭ تونۇشىنى ئۆستۈرۈپ، ناتوغرا چۈشەنچىلەرنى تۈگى-
تىپ، پارتىيىۋىلىكنى كۈچەيتىشىگە ياردەم بېرىش ئارقىلىق دېموكراتىيە-مەركەزلەشتۈرۈش تۈزۈمىنىڭ
ئۈنۈملۈك يولغا قويۇلۇشىغا كاپالەتلىك قىلىش لازىم.
       4-ئومۇمىي يىغىننىڭ تەلىپىگە بىنائەن، نۆۋەتتە دېموكراتىيە-مەركەزلەشتۈرۈش تۈزۈمىنى ئىزچىل
ئىجرا قىلىپ، پارتىيىۋىلىكنى كۈچەيتىشتە تۆۋەندىكى بەش نۇقتىنى تەكىتلەش كېرەك: بىرىنچى، پارتىيە
نىزامنامىسىدە بەلگىلەنگەن پارتىيە ئەزاسى پارتىيە تەشكىلاتىغا بويسۇنىدۇ. ئازچىلىق كۆپچىلىككە بويسۇنىدۇ،
تۆۋەن دەرىجىلىك تەشكىلات يۇقىرى دەرىجىلىك تەشكىلاتقا بويسۇنىدۇ، پارتىيىنىڭ ھەممە تەشكىلاتلىرى
ۋە بارلىق پارتىيە ئەزالىرى پارتىيىنىڭ مەملىكەتلىك قۇرۇلتىيىغا ۋە مەركىزىي كومىتېتىغا بويسۇنىدۇ دېگەن
بۇ پرىنسىپى ھەم دېموكراتىيىنىڭ تەلپى ھەم مەركەزلەشتۈرۈشنىڭ تەلىپى، دېموكراتىيە بىلەن مەركەزلەشى-
تۈرۈش بىرلەشتۈرۈلگەن تۈپ تەشكىلىي تۈزۈم ۋە تەشكىلىي ئىنتىزام، پارتىيە تۇرمۇشىدىكى ئەركىنلىك
بىلەن ئىنتىزامنىڭ بىرلىكى. بۇ تۆت بويسۇنۇش پارتىيىۋىلىكنىڭ تەلىپى بولۇپ، بۇنىڭ بىرى كەم بولسمۇ
بولمايدۇ، ئۇنىڭ ھەممىسىنى ئەستايىدىل ئىجرا قىلىش كېرەك. ئىككىنچى، مەركەزنىڭ نوپۇزىنى قەتئىي 
قوغداپ، مەركەزنىڭ ئەمىر-پەرمانلىرىنىڭ ئوڭۇشلۇق يۈرگۈزۈلۈشىگە كاپالەتلىك قىلىش كېرەك. پارتىيىمىز-
مەركىزىي رەھبەرلىك كوللېكتىپى ۋە بۇ كوللېكتىپنىڭ يادروسى ئەمەلىيەت داۋامىدا شەكىللەنگەن.
دېموكراتىيە - مەركەزلەشتۈرۈش تۈزۈمى ئاساسىدا بارلىققا كەلگەن. مەملىكىتىمىزنىڭ يەر-زېمىنى كەڭ
ئاھالىسى كۆپ، مۈشكۈل، مۇرەككەپ ئىسلاھات ۋە قۇرۇلۇش ۋەزىپىسى ئالدىمىزدا تۇرۇپتۇ. مەركەزنىڭ
نوپۇزىنى قوغدىغاندىلا ئاندىن پارتىيىنىڭ جەڭگىۋارلىقىنى ئاشۇرۇپ، دۆلەتنىڭ بىرلىكىكە، مىللەتلەر ئىتتىپاق-
لىغىغا ۋە جەمئىيەت مۇقىملىقىغا كاپالەتلىك قىلغىلى بولىدۇ.پۈتۈن پارتىيە، پۈتۈن مەملىكەت خەلقىنىڭ
ئەڭ ئالىي مەنپەئىتى مانا مۇشۇ يەردە، شۇنداقلا بۇ كومپارتىيە ئەزاسى پارتىيىۋىلىك پرىنسىپىنىڭ ئىچكى
تەلىپى. مەركەزنىڭ نوپۇزىنى قوغدىغاندىلا ئاندىن جايلار بىلەن تارماقلارمۇ ئىشنى ياخشى يۈرۈشتۈرەلەيدۇ.
مەركەزنىڭ نوپۇزىنى قوغداش بىلەن جايلارنىڭ ئاكتىپلىقىنى جارى قىلدۇرۇشنى ئۆزئارا بىرلەشتۈرۈش
كېرەك ، ئەلۋەتتە . ئۈچىنچى، پارتكوم كوللېكتىپ رەھبەرلىكى بىلەن شەخىسلەر ئىش تەخسم قىلىۋېلىپ
مەسئۇل بولۇشنى ئۆزئارا بىرلەشتۈرۈش كېرەك. فاڭجېن ۋە سىياسەت خاراكتېرلىك مەسىلىلەر، مۇھىم
كادىرلارنى كۆرسىتىش، ۋەزىپىگە تەيىنلەش ۋە ۋەزىپىدىن قالدۇرۇش، مۇكاپاتلاش ۋە جازالاشقا ياتىدىغان
مەسىلىلەر ئۈستىدە ھوقۇق چەكلىمىسىگە ئاساسەن مەركەز ياكى يەرلىك پارتكوملار كوللېكتىپ قارار
چىقىرىشى كېرەك. چوڭ-چوڭ مەسىلىلەر ئۈستىدە قارار چىقىرىشتا، تولۇق كېڭىشىش، مەسلىھەتلىشىش
ۋە مۇزاكىرە قىلىش، شۇنداقلا ئازچىلىق كۆپچىلىككە بويسۇنۇش پرىنسىپى بويىچە ئاۋازغا قويۇش، بىرى
بىر ئاۋاز بېرىش ئۇسۇلىنى قوللىنىش كېرەك، كوللېكتىپنىڭ قارارىنى ھەرقانداق كىشى ئۆزگەرتىۋى-
تشكە ھوقۇقسىز، شەخسىلەر ياكى ئازسانلىق كىشىلەرنىڭ ئوخشىمايدىغان پىكرى بولسا ئۆز پىكرىدە قالسا
بولىدۇ، بىراق قارارغا شەرتسىز بويسۇنۇشى ۋە ھەرىكىتىدە ئاكتىپ ئىجرا قىلىشى شەرت. بۇ نۇقتىنى چوقۇم
ئاساسىي تۈزۈم سۈپىتىدە داۋاملاشتۇرۇپ، چوڭ-چوڭ مەسىلىلەر ئۈستىدە ئازسانلىق كىشىلەر قارار چىقىرىدى-
غان ئەھۋاللارنىڭ قەتئىي ئالدىنى ئېلىش ۋە ئۇنى تۈگىتىش كېرەك. بولۇپمۇ ئادەم ئىشلىتىش مەسىلىسىدە،
چوقۇم قابىللارنى ئۆستۈرۈشتە ھەر يەر-ھەريەردىن بولۇشتا چىڭ تۇرۇش، بەلگىلەنگەن تەرتىپكە قاتتىق
ئەمەل قىلىپ ئىش كۆرۈش كېرەككى، ھەرگىزمۇ ئۆزىنىڭ بىردەملىك تەسىراتىغا قاراپلا ئۆستۈرۈشكە، ئۆز
يېقىنلىرىنىلا ئىشقا قويۇپ، ئادەمگە قاراپ مۇناسىۋەت قىلىپ مەزھەپچىلىك قىلىشقا بولمايدۇ. بۇ يىلنىڭ
بېشىدا، مەركەز « پارتىيە-ھۆكۈمەت رەھبىرىي كادىرلىرىنى تاللاپ ئىشقا قويۇش خىزمىتىدە ۋاقىتلىق يولغا
قۇيۇش نىزامى»نى تارقاتتى، بۇنىڭدىن مەقسەت، كادىرلارنى تاللاپ ئىشقا قويۇشتا ئىلمىي، قېلىپلاشقان
تۈزۈمنى ئورنىتىپ، جانلىق ۋە ھاياتىي كۈچكە ئىگە ئادەم ئىشلىتىش مېخانىزمىنى شەكىللەندۈرۈپ، ئادەم
ئىشلىتىش جەھەتتىكى ناتوغرا ئىستىللارنى تۇزىتىپ ۋە ئۇنىڭ ئالدىنى ئېلىپ، پارتىيىنىڭ كادىرلار لۇشيەنى
ۋە فاڭجېنى سىياسەتلىرىنىڭ ئىزچىل ئىجرا قىلىنىشىغا كاپالەتلىك قىلىشتىن ئىبارەت. ھەممەيلەننىڭ
ئەستايىدىللىق بىلەن « نىزام »دىكى بەلگىلىمىلەر بويىچە ئىش كۆرۈشىنى ئۈمىد قىلىمىز. تۆتىنچى، مەركەز
ۋە جايلارنىڭ دۆلەت ئورگانلىرى ۋە خەلق تەشكىلاتلىرىدىكى پارتىيە گۇرۇپپىلىرى ياكى پارتىيىلىك مەسئۇل
كادىرلار ئاڭلىق ھالدا مەركەز ۋە يەرلىك پارتكومنىڭ رەھبەرلىكىنى قوبۇل قىلىشى لازىم. چوڭ-چوڭ
مەسىلىلەرنى پارتكومنىڭ مۇزاكىرە قىلىپ قارار چىقىرىشىغا سۇنۇش ھەمدە دۆلەت ئورگانلىرى ۋە خەلق
تەشكىلاتلىرىدىكى كۆپ تەرەپلەر بىلەن مەسلىھەتلىشىپ، قانۇنىي تەرتىپ ياكى نىزام بويىچە ئىش كۆرۈش
كېرەك. بەشىنچى ، پارتىيە ئىچىدە نازارەتچىلىكنى كۈچەيتىش ۋە مۇكەممەلەشتۈرۈش كېرەك. رەھبىرىي 
ئورگانلار ۋە رەھبىرىي كادىرلار پارتىيە تەشكىلاتى ۋە ئاممىنىڭ نازارىتىنى تېخىمۇ ئاڭلىق قوبۇل قىلىپ،
نازارەتنى قوبۇل قىلىدىغان ياخشى ئادەت بېتىلدۇرۇشى لازىم. پارتىيە نىزامنامىسىدە پارتىيە ئەزالىرىغا
بېرىلگەن دېموكىراتىيە ھوقۇقى كاپالەتلەندۈرۈلۈشى كېرەك . ھەر دەرىجىلىك ئورۇنلار تەشكىلى تۇرمۇش
يىغىنى تۈزۈمى، پارتىيىلىك رەھبىرىي كادىرلارنىڭ دېموكراتىك تۇرمۇش يىغىنى تۈزۈمىدە يەنىمۇ چىڭ
تۇرۇشى ۋە ئۇنى مۈكەممەللەشتۈرۈشى، ھەمدە ئۇنى ئاممىنىڭ نازارىتى، جامائەت پىكرى نازارىتى، دېموكىرا-
تىك<#دېموكراتىك#> پارتىيە گۇرۇھلار ۋە پارتىيە گورۇھسىز زاتلارنىڭ نازارىتى بىلەن بىرلەشتۈرۈپ، پارتىيىنىڭ ساغلام
بولۇشى ۋە تۈرلۈك ۋەزىپىلەرنىڭ ئورۇنلىنىشىغا كاپالەتلىك قىلىشى كېرەك. قىسقىسى، دېموكراتىيە-
مەركەزلەشتۈرۈش تۈزۈمىگە رىئايە قىلىش ھوقۇق بىلەن مەجبۇرىيەتنىڭ بىرلىكى، پارتىيىۋىلىكنىڭ تەلىپى،
شۇنداقلا بۇ پارتىيىنىڭ تەشكىلىي ئىنتىزامى، ئۇنىڭغا ھەرگىز سەل قاراشقا بولمايدۇ.
       4. جاپاغا چىداپ كۈرەش قىلىدىغان ئىگىلىك تىكلەش روھنى جارى قىلدۇرۇپ، خىلمۇ-
خىل پاسسىپ چىرىكلىك ھادىسىلىرىگە قارشى قەتئىي كۈرەش قىلىش مەسىلىسى
جاپاغا چىداپ كۈرەش قىلىش پارتىيىمزنىڭ خىسلىتى . يولداش دېڭ شياۋپىڭ مۇنداق
كۆرسەتكەنىدى:" جاپاغا چىداپ كۈرەش قىلىش-بىزنىڭ ئەنئەنىمىز، جاپاغا چىداپ ئىشلەش ،
ئاددىي-ساددا ياشاش تەربىيىسىنى بۇندىن كېيىن چىڭ تۇتۇش ، تۇتقاندىمۇ 60 يىلدىن 70 يىلغىچە ئىزچىل
تۇتۇش لازىم. دۆلىتىمىز قانچە تەرەققىي تاپسا جاپاغا چىداپ ئىشلەپ ئىگىلىك تىكلەشنى شۇنچە چىڭ
تۇتۇشىمىز كېرەك ، جاپاغا چىداپ ئىشلەپ ئىگىلىك تىكلەش روھىنى تەشەببۇس قىلىش پاسسىپ چىرىكلىكنى
تۈگىتىش ئۇچۈنمۇ پايدىلىق . دۆلىتىمىز قۇرۇلغاندىن بىرى، بىز جاپاغا چىداپ ئىشلەپ ئىگىلىك تىكلەش
توغرىسىدا ئىزچىل سۆزلەپ كەلدۇق ، كېيىن كۈنىمىز سەل ياخشىلىنىپ قېلىۋىدى، يۇقىرى ئىستېمال
تەشەببۇس قىلىندى، شۇنىڭ بىلەن ، ھەر جەھەتتىكى ئىسراپچىلىق يامراپ كەتتى ، ئۇنىڭ ئۈستىگە ئىدىيىۋى
سىياسىي خىزمەتنىڭ ئاجىزلىشىپ قېلىشى، قانۇنچىلىقنىڭ مۇكەممەل بولماسلىقى ئارقىسىدا قانۇن-ئىنتىزامغا
خىلاپلىق قىلىش ۋە چىرىكلىشىشكە ئوخشاش ئەھۋاللارنىڭ ھەممىسى يۈز بەردى... پارتىيىمىزنىڭ ئۇزۇن
مۇددەتلىك ئىنقىلابىي ئۇرۇش يىللىرىدا يېتىلدۈرگەن ۋە شەكىللەندۈرگەن جاپاغا چىداپ كۈرەش قىلىش
ئەنئەنىسى باشتىن - ئاياغ بىزنىڭ ئىنقىلاب بىلەن شۇغۇللىنىشىمىز، قۇرۇلۇش ۋە ئىسلاھات ئېلىپ بېرىشىمىز-
دىكى غايەت زور مەنىۋى كۈچ ، پارتىيىمىزنىڭ خەلق ئاممىسى بىلەن قويۇق ئالاقە باغلىشىدىكى ئەڭگۈشتەر
بولۇپ كەلدى، شۇنداقلا ئۇ ھەربىر رەھبىرىي كادىرنىڭ پارتىيىۋىلىك جەھەتتىن چېنىقىشىنى كۈچەيتىپ
چىرىكلىككە قارشى تۇرۇش ، ئاينىپ كېتىشنىڭ ئالدىنى ئېلىش ئىقتىدارىنى ئۆستۈرۈشتىكى ھازىرلاشقا
تېگىشلىك ساپاسى بولۇپ كەلدى.
يېڭى تارىخىي دەۋردە، كۆپ ساندىكى پارتىيە ئەزالىرى ، كادىرلار يېڭى سىناقلارغا بەرداشلىق بېرىپ،
جاپاغا چىداپ كۈرەش قىلىدىغان ئېسىل ئەنئەنىنى ساقلاپ ۋە ئۇنى جارى قىلدۇرۇپ ، چىرىكلىككە قارشى
تۇردى ۋە ئۆزىگە چاڭ قوندۇرمىدى . ھەرقايسى كەسىپ-ساھەلەردە ، تۈرلۈك سەپلەردە مۇشۇنداق قىلغان
نۇرغۇن ئىلغار تىپلار بارلىققا كەلدى . بۇ ئاساسىي ئېقىم، شۇنداقلا ئاساسلىق تەرەپ ، ئەمما ، مۇھىت ۋە
شارائىتنىڭ ئۆزگىرىشى، ئىسلاھات جەريانىدا بەزى تۈزۈملەرنىڭ مۇكەممەل بولماسلىقى ، ئۇنىڭ ئۈستىگە
ئىدىيىۋى سىياسىي خىزمەت ۋە جاپاقا چىداپ كۈرەش قىلىش تەربىيىسىنىڭ بىرمەھەل بۇشاشتۇرۇپ
قويۇلۇشى قاتارلىق سەۋەبلەر تۈپەيلىدىن ، پاسسىپ چىرىكلىك ھادىسىلىرى پارتىپە ۋە ھۆكۈمەت ئورگانلىرىنى
دىمۇ پەيدا بولدى ھەم يامراپ كەتتى. ئالاھىدە گەۋدىلىك بولغىنى بەزى كادىرلار راھەت- پاراغەتكە بېرىلىپ
ھوقۇقنى تاۋارلاشتۇرۇپ ، ھوقۇق -پۇل سودىسى قىلىپ ، ئۆز كۆمچىگە چوغ تارتتى .  "پۇل- مال بەرمىسە
بېجىرىپ بەرمەيدىغان، پۇل - مالنى ئېلىپ قالايمىقان ئىش بېجىرىدىغان" مەسىلىلەر كۆپىيىپ قالدى.
بەزىلەر ئۆز ئائىلىسىنىڭ "ھەشىمەتلىك<#ھەشەمەتلىك"  تۇرمۇشىنى قوغلىشىپ، ئۇرۇق -تۇغقانلىرىنى ۋە ئەتراپىدىكىلەرنى
ئەسكى ئىشلارنى قىلىشقا كۈشكۈرتىشتىن باش تارتمىدى، ھەتتا ئۆزى ئوتتۇرىغا چىقىپ قاقتى-سوقتى قىلىپ ،
پارا ئېلىپ قانۇننى بۇزۇپ ، دۆلەت ۋە كوللېكتىپنىڭ مال - مۈلكىنى خالىغانچە تالان - تاراج قىلىپ ، تۇرمۇشتا
قاتتىق چىرىكلىشىپ ، جىنايەتچىلەرگە ئايلىنىپ كەتتى . بۇنىڭ ئىچىدە بەزى مەسىلىلەر ئۆلكە ۋە مىنىستىر
دەرىجىلىك كادىرلاردا كۆرۈلدى. سابىق بېيجىڭ شەھەرلىك پارتكومنىڭ دائىمىي ھەيئىتى، دائىمىي ئىشلارغا
مەسئۇل مۇئاۋىن شەھەر باشلىقى ۋاڭ باۋسېن دەل مۇشۇنداق سەلبىي تىپتۈر. ئۇ چۈشكۈنلىشىپ -چى-
رىكلىشىپ كەتكەچكە ئۆتكۈزگەن جىنايىتىگە ئاساسەن جازالىنىشقا تېگىشلىك ئىدى ، لېكىن ئۇ ئۆز
جىنايىتىدىن قورقۇپ ئۆزىنى ئۆلتۈرۈۋالدى ، بۇمۇ ئۇنىڭغا ئازلىق قىلىدۇ. بۇنىڭ تەجرىبە- ساۋاقلىرىنى بىزنىڭ
ئەستايىدىللىق بىلەن قوبۇل قىلىشىمىزغا ئەرزىيدۇ.
چىرىكلىككە قارشى تۇرۇشتا چىڭ تۇرۇپ ، پارتىيە ئىستىلى قۇرۇلۇشى ۋە پاكلىق قۇرۇلۇشىنى
كۈچەيتىش توغرىسىدىكى داۋلىنى مەركەز قايتا- قايتا ئېنىق سۆزلىدى، خىزمەتلەرنىمۇ ئېنىق ئورۇنلاشتۇردى .
ئومۇمەن خىزمەت سىجىللىقىنى ئاشۇرۇش ، رەھبىرىي كادىرلار ئۆزىگە قاتتىق تەلەپ قويۇش ، چوڭ ۋە
مۇھىم دېلولارنى تەكشۈرۈپ بىرتەرەپ قىلىش، كەسىپ جەھەتتىكى ناتوغرا ئىستىللارنى تۈزىتىش قاتارلىق 
جەھەتلەردە ئۈزلۈكسىز يېڭى ئىلگىرىلەشلەر قولغا كەلتۈرۈلدى. بۇ جەھەتتە پۈتۈن پارتىيە بىردەك قەتئىي
نىيەتكە كېلىپ ، خىزمەت سىجىللىقىنى ئاشۇرۇپ ، ئەمەلىي ئۈنۈملەرگە ئېرىشىش ئارقىلىق خەلقنىڭ ئشەنچى
سىنى قولغا كەلتۈرۈش كېرەك . مېنىڭ بۈگۈن تەكىتلەيدىغىنىم شۈكى، پارتىيىۋىلىك جەھەتتىن چېنىقىشنى
كۈچەيتىپ ، جاپاغا چىداپ كۈرەش قىلىش روھىنى جارى قىلدۇرۇپ ، چىرىكلىككە قارشى تۇرۇپ ئاينىپ
كېتىشنىڭ ئالدىنى ئېلىش ئىقتىدارىمىزنى ئۆستۈرۈشىمىز كېرەك، بۇنىڭ ئۈچ جەھەتتىكى خىزمەتنى چوڭقۇر
ئۇزاققىچە ، ئۈنۈملۈك ئىلگىرى سۈرۈشتە پايدىسى ناھايىتى زور.
يېڭى ۋەزىيەتتە ، زور كۆپ ساندىكى رەھبىرىي كادىرلارغا نىسبەتەن ئېيتقاندا ، مۇستەھكەم ئىدىيىۋى
مۇداپىئە سېپى قۇرۇش ، جاپاغا چىداپ كۈرەش قىلىدىغان ئېسىل ئىستىلغا ئاڭلىق ھالدا ۋارىسلىق قىلىش
ۋە ئۇنى جارى قىلدۇرۇش ، ئىسراپچىلىق شامىلىغا ، كەيپ-ساپا ، ئەيىش<#ئەيش#>- ئىشرەت شامىلىغا قەتئىي قارشى
تۇرۇش ئىنتايىن مۇھىم. قەدىمقىلەرنىڭ: " ئەل گۈللىنەر ئاقىل بىلەن ، دىيانەت بىلەن ، خاراب بولۇر
كەيپ-ساپا ھەم ئىشرەت بىلەن" دېگەن ئىككى مىسرا مەشھۇر شېئىرى بار. بۇ ھەقىقەتەن ئەل-يۇرتنى
ئىدارە قىلىش ، ئۆزىنى تەربىيىلەش تەجرىبىسىدىن چىقىرىلغان خۇلاسىدۇر . رەھبىرىي كادىرلارغا نسبەتەن
ئېيتقاندا ، بولۇپمۇ ھازىرقى سىرتقى دۇنيانىڭ تۈرلۈك ئازدۇرۇشلىرىغا ، مەسىلەن ، سەتەڭ- نازىنىنلارنىڭ،
ئەيش- ئىشرەتلىك تۇرمۇشنىڭ ۋە تۈرلۈك ھەشىمەتلىك<#ھەشەمەتلىك#> "دەۋردىن ھالقىغان" ئىستېمالنىڭ ئازدۇرۇشلىرىغا
قەتئىي تاقابىل تۇرۇش ، ئۈزەڭگە سوقۇشتۇرۇشنىڭ ، شۆھرەتپەرەسلىكنىڭ چىرىتىشىغا تاقابىل تۇرۇش ،
ئۇرۇق - تۇغغان ۋە دوست-بۇرادەرلىرىنىڭ ھوقۇق -مەرتىۋىنى پەش قىلىپ ئوتتۇرىغا قويغان يولسىز ۋە
قانۇنسىز تەلەپلىرىگە تاقابىل تۇرۇش كېرەك . بۇ قارىماققا كىچىك ئىشتەك قىلسىمۇ ، لېكىن پارتىيىۋىلىككە
تاقىلىدىغان ناھايىتى رېئال مەسىلىدۇر. "نەچچە مىڭ چاقىرىملىق توغاننىمۇ چۈمۈلە ئۇۋىسى ۋەيران
قىلىۋېتىدۇ" دېگەن سۆز بار. ناۋادا ئادەتتە تەربىيىلىنىش ۋە چېنىقىشنى كۈچەيتىپ ، سەۋەنلىكنى بىخ
ھالىتىدىلا تۈزەتمەي ، ئەكسىچە ئەيش- ئىشرەت ، كەيپ-ساپاغا بېرىلىپ كەتسەك ، مۇقەررەر يوسۇندا ئىرادىمىز
بۇشاپ ، ئالغا ئىلگىرىلىگىمىز كەلمەي قالىدۇ. شۇنىڭ بىلەن تۈرلۈك ئازدۇرۇش ۋە يۈز- خاتىرە ئالدىدا
ئۆزىمىزمۇ سەزمىگەن ھالدا ناھايىتى ئاسانلا يوچۇق ئېچىپ قويىمىز . ئىدىيە ۋە تۇرمۇشتا يوچۇق ئېچىلىپ
كەتسىلا ، ئۇنى ئېتىۋالالماي ، ئاخىرىدا سەپتىن چۈشۈپ قالىمىز. بۇنىڭغا رېئال تۇرمۇشتىكى نۇرغۇن مىساللار
ئىسپات بولالايدۇ . ھەربىر رەھبىرىي كادىر بۇنىڭدىن ئىبرەت ئېلىشى كېرەك. چوڭ جەھەتتىن ئېلىپ
ئېيتقاندا ، بىر دۆلەت، بىر مىللەت ، پەقەت جاپاغا چىداپ كۈرەش قىلىشنى تەشەببۇس قىلىپ ، تىرىشچان-ئىق-
تىسادچان بولۇش ئىستىلىنى ئەۋج ئالدۇرۇپ ، ھەممەيلەن غەيرەتكە كېلىپ تىرىشىپ ئىشلەپ ، جاۋاپكارلىقنى
ئۈستىگە ئېلىشقا جۇرئەت قىلغاندىلا ، ئەۋلادمۇ ئەۋلاد روناق تاپالايدۇ. ئۇنداق بولمىغاندا ، مۇقەررەر ھالدا
ئاجىزلىشىپ كېتىدۇ . دۆلىتىمىز دۇنيادىكى نوپۇسى ئەڭ كۆپ ، تەرەققىي قىلىۋاتقان دۆلەت، ئىشلەپچىقىرىش
كۈچلىرىنىڭ سەۋىيىسى تېخى ناھايىتى تۆۋەن ، 70 مىليوندىن كۆپرەك ئاھالىنىڭ قورسىقىنىڭ توق ،
كىيىمىنىڭ پۈتۈن بولۇش مەسىلىسى تېخى ھەل بولمىدى ، يۇقىرى ئىستېمالغا ، راھەت- پاراغەتكە بېرىلگۈدەك
شارائىت زادىلا يوق . كەلگۈسىدە دۆلىتىمىز باي- قۇدرەتلىك دۆلەتكە ئايلانغاندىمۇ ، تىرىشچانلىق-
ئىقتىسادچانلىقنى تەشەببۋس قىلىپ ، جاپاغا چىداپ كۈرەش قىلىدىغان ئېسىل ئەنئەنىمىزنى ساقىلىشىمىز
لازىم.
مۇستەھكەم ماركسىزملىق دۇنيا قارىشىنى تىكلەپ ، پارتىيە ۋە خەلقنىڭ ئۇلۇغ
ئىشلىرى ئۈچۈن تىرىشىپ كۈرەش قىلىش جەريانىدا كوممۇنىستلارنىڭ كىشىلىك
تۇرمۇش قىممىتىنى ئەمەلگە ئاشۇرايلى
كوممۇنىستلارنىڭ پارتىيىۋىلىكىنى كۈچەيتىشنىڭ يادروسى مۇستەھكەم ماركسىزملىق دۇنيا قارىشى ،
كىشىلىك تۇرمۇش قارىشى ۋە قىممەت قارىشىنى تۇرغۇزۇشتىن ئىبارەت . بۇ ھەممىنى بەلگىلەيدىغان مەسىلە
بولۇپ ، بىزنىڭ كىشىلىك ھاياتتىكى ئىنتىلىشلىرىمىز ۋە كىشىلىك تۇرمۇشتىكى يولىمىزنى بەلگىلەيدۇ .
ئىدىيىۋى مەنزىلىمىز، ئەخلاق-پەزىلىتىمىز ۋە ھەرىكەت مىزانىمىزغا يېتەكچىلىك قىلىدۇ.
ئادەم نېمە ئۈچۈن ياشايدۇ؟ كىشىلىك تۈرمۇشنىڭ مەقسىتى ، ئەھمىيىتى ۋە قىممىتى نېمىدە ؟ نەچچە
مىڭ يىلدىن بۇيان كىشىلەر بۇ مەسىلىگە ئۆزىنىڭ تۇرمۇش ئەمەلىيىتىگە ئاساسلىنىپ جاۋاب بېرىپ كەلدى،
ئېكىسپىلاتاتور سىنىپلار ھۆكۈمرانلىق ئورۇندا تۇرغان جەمئىيەتتىمۇ بىر بىرىگە ئانچە ئوخشىشىپ كەتمەيدى-
غان كىشىلىك ھاياتتىكى ئىنتىلىشلار مەۋجۇت بولۇپ تۇرغانىدى . "ئادەم بايلىقنى دەپ جان بېرەر، قۇشلار
داننى دەپ"، "ئادەم ئۆزىنى دېمىسە خۇدا ئۇرىدۇ" ، "مەنسەپ ئېلىپ بېيىش كېرەك" ، "ئەيش- ئىشرەت،
كەيىپ-ساپا سۈرۈش كېرەك" دېگەنگە ئوخشاش سۆزلەرمۇ بىرخىل كىشىلىك تۇرمۇش قارىشى ، شەخسىيەت-
چىلىك، مەنپەئەتپەرەسلىك ئاساسىدىكى چاكىنا كىشىلىك تۇرمۇش قارشى ، زاۋالغا يۈز تۇتقان كىشىلىك
تۇرمۇش قارىشى. بۇنداق كۆز قاراشلارنى كىشىلەر ئەزەلدىن نەزەرگە ئالماي كەلدى . "ئاۋۋال خەلقنى
ئويلا ، ئاندىن ئۆزۈڭنى، ئاۋۋال خەلقنىڭ دەردىنى ئويلا ، ئاندىن ئۆزەڭنىڭ بەختىنى"، "دۇنيادا ئەزەلدىن
ئۆلمىگەن كىم بار، يورۇتسۇن ۋەتەننى سادىق يۈرىكىڭ"، مانا بۇ سۆزلەردە يەنە بىرخىل كىشىلىك تۇرمۇش ،


قارىشى  ۋەتەنپەرۋەرلىك ۋە ئالغا ئىلگىرىلىش روھى ئۇرغۇپ تۇرغان كىشىلىك تۈرمۇش قارىشى
ئىپادىلەنگەن . بىز كوممۇنىستلارنىڭ دۇنيا قارىشىمىز ۋە كىشىلىك تۇرمۇش قارىشىمىز كوممۇنىزملىق ئۇلۇغ
غايىنى ئەمەلگە ئاشۇرۇشنى مەنىۋى تۈۋرۈك قىلغان بولۇپ ، پارتىيە ۋە خەلقنىڭ ئىشلىرىغا خالىس تۆھپە
قوشۇشنى، جان -دىل بىلەن خەلقنىڭ مەنپەئىتىنى<#ئەنپەئەتىنى#> كۆزلەپ، ئىنسانىيەت جەمىئىيىتى تارىخىنىڭ ئۈزلۈكسىز
ئىلگىرلىشىگە تۈرتكە بولۇشنى ئۆزىمىزنىڭ كىشىلىك تۇرمۇشىمىزدىكى ئەڭ ئالىيجاناپ ئارزۇ ۋە ئەڭ زۇر
قىممەت قىلغان . شۇنىڭ ئۈجۈن ، بىزنىڭ تۇرغۇزىدىغىنىمىز ۋە چىڭ تۇرۇدىغىنىمىز، بارلىق ئېكىسپىلاتاتور
سنىپلار ئېتىقاد قىلىدىغان دۇنيا قاراش ۋە كىشىلىك تۇرمۇش قارىشى بىلەن ئوخشاشمايدىغان ماركسىزمنىڭ
دىئالېكتىك ماتېرىيالىزملىق ۋە تارىخىي ماتېرىيالىزملىق دۇنيا قارىشى ، كىشىلىك تۇرمۇش قارىشى ، قىممەت
قارىشى، بۇ ، تارىختىن بۇيانقى ئەڭ ئىلمىي دۇنيا قاراش ، ئەڭ يۈكسەك پەللىگە يەتكەن كىشىلىك تۇرمۇش
قارىشى ۋە قىممەت قارىشىدۇر. كومپارتىيە ئەزالىرى ۋە پارتىيە كادىرلىرى مۇشۇنداق دۇنيا قاراش ، كىشىلىك
تۇرمۇش قارىشى ۋە قىممەت قارىشىنى ھەقىقىي يوسۇندا ھازىرلىغاندىلا، ئاندىن ئالىيجاناب روھقا ئىگە 
بولالايدۇ . نەزەر دائىرىسى كېڭىيىدۇ، كۆكسى- قارنى كەڭ ، ئوچۇق -يورۇق ، تۇرمۇشى مەزمۇنلۇق بولىدۇ،
توغرا سىياسىي يۆنىلىنىشتە چىڭ تۇرۇپ ، شەيئىلەرنى ئىلمىي كۆزىتەلەيدىغان ، ۋەزىيەت ئۈستىدە ئىلمىي
ھۆكۈم چىقىرالايدىغان ، مەسىلىلەرنى ئىلمىي تەھلىل قىلالايدىغان بولىدۇ، غەلىبىگە ئېرىشكەندە، ئىشلار
ئوڭۇشلۇق بولغاندا تەكەببۇرلۇق ۋە ئالدىراقسانلىق قىلماي ، قىيىنچىلىق ۋە ئوڭۇشسىزلىق ئالدىدا بوشىشىپ
ياكى تەۋرىنىپ قالماي ، تۈرلۈك بوران-چاپقۇنلارنىڭ سىناقلىرىغا بەرداشلىق بېرەلەيدۇ، ئۆز مەنپەئىتنىلا<#مەنپەئەتىنىلا#>
قوغلىشىشتەك روھىي قەپەسنى ئۈزۈل- كېسىل پاچاقلاپ تاشلاپ ، مىليونلىغان خەلق تارىخ يارىتىدىغان بىپايان
زېمىندا ئۆزىگە تېگىشلىك ئورۇننى توغرا تاللاپ ، دۆلەت، جەمئىيەت ، مىللەت ۋە كوللېكتىپنىڭ مەنپەئىتى<#مەنپەئەتى#>
ئۈچۈن جان تىكىپ ئىشلەپ ، ئۆزىنىڭ ئەقىل - پاراسىتى ۋە ئۆمۈرلۈك كۈچ زېھنىنى قىلچە ئايىماستىن تەقدىم
قىلىدۇ. سانسىزلىغان ئىنقىلابىي قۇربانلارنىڭ ھاياتلىق يولى ، لېي فېڭ ، جياۋ يۇيلۇ ، كۇڭ قەنسېن قاتارلىق
نۇرغۇنلىغان ئىلغار- نەمۇنىچى شەخسلەرنىڭ ھاياتلىق يولى مانا بۇ نۇقتىنى دەلىللەيدۇ . ئەكسىچە، بىر
كومپارتىيە ئەزاسى ۋە پارتىيە كادىرى بولغان كىشى ناۋادا ماركسىزملىق دۇنيا قارىشىنى ، كىشىلىك تۇرمۇش
قارىشىنى ۋە قىممەت قارىشىنى ھەقىقىي يوسۇندا تۇرغۇزمىسا ، ئىنقىلابىي ئۇرۇش مۇھىتىدا ھايات-ماماتلىق-
نىڭ، قان ۋە ئوتنىڭ سىناقلىرىغا بەرداشلىق بېرەلمەي ، ئۆلۈمدىن قورقۇپ جەڭگاھتىن قاچىدۇ، ياكى
دۈشمەننىڭ قىستاپ قىزىقتۇرۇشى بىلەن ۋىجدانىنى سېتىپ خائىنلىق قىلىدۇ ۋە ياكى تارىخىي بۇرۇلۇش
مەزگىلىدە تەۋرىنىپ سەپتىن چۈشۈپ قالىدۇ، ھەتتا پارتىيىدىن ئادا - جۇدا بولىدۇ. ئۇنداقلارنىڭ بۈگۈنكىدەك
مۇشۇنداق شارائىتتىمۇ ، پارتىيىنىڭ ئاساسىي نەزەرىيىسىنى، ئاساسىي لۇشيەنى ۋە ئىسلاھات-ئېچىۋېتىش
سىياسىتىنى توغرا چۈشىنىشى ناتايىن ، شۇنىڭ بىلەن ئۇلار سىياسىي بوران- چاپقۇنلاردا نىشاننى پەرق،
قىلالماي ، مەيدانىدا چىڭ تۇرالماي ، تۈرلۈك خاتا ئىدىيىلەر ۋە چىرىك تۇرمۇش ئۇسۇلىنىڭ زەربىسىدىن
ئوڭدا چۈشىشى مۇمكىن . رېئال تۈرمۇش بۇ جەھەتتە بىزنى ئىبرەتلىك مىساللار بىلەن تەمىن ئەتتى .
شۇڭلاشقا بىز پارتىيىۋىلىك جەھەتتىن چېنىقىشنى كۈچەيتىپ ، مۇستەھكەم توغرا دۇنيا قاراش ، كىشىلىك
تۇرمۇش قارىشى ۋە قىممەت قارىشىنى تىكلەشتىن ئىبارەت بۇ تۈپ مەسىلە جەھەتتە كۆپرەك ئەجىر
سىڭدۈرۈشىمىز كېرەك.
دۇنيا قاراش ۋە كىشىلىك تۇرمۇش قارىشى مەسىلىسىنى ياخشى ھەل قىلىپ بولغاندىن كېيىن توغرا
بولغان ھەق-ناھەقچىلىق قارىشى، ياخشى-يامانلىق قارىشى ، گۈزەللىك ۋە رەزىللىك قارىشى ، تۆھپە
ۋە سەۋەنلىك قارىشى، پايدا-زىيان قارىشى ، جاپا- مۇشەققەت ۋە ھۇزۇر- ھالاۋەت قارىشى ، شان-شەرەپ ۋە
ئار-نومۇس قارىشى ، مۇھەببەت ۋە نەپرەت قارىشى تۇرغۇزۇش ئىنتايىن مۇھىم. ئىسلاھات ئېچىۋېتىشنىڭ 
ئۈزلۈكسىز چوڭقۇرلىشىشىغا ئەگىشىپ ، چەت ئەلنىڭ مەبلىغى ، تېخنىكىسى ۋە باشقۇرۇش تەجرىبىسى كۆپلەپ
كىرگۈزۈلۈش بىلەن بىرۋاقىتتا ، بۇرژۇئازىيىنىڭ چىرىك مەدەنىيەت ئىدىيىسى، قىممەت قارىشى ۋە تۇرمۇش
ئۇسۇلىمۇ پۇرسەتتىن پايدىلىنىپ سىڭىپ كىرىپ ، مەملىكىتىمىزنىڭ تارىختىن قىپقالغان ئېكىسپىلاتاتور
سىنىپلارنىڭ چىرىك ئىدىيىسى ۋە مەدەنىيىتىنىڭ تەسىرى بىلەن ئۆزئارا بىرىكىپ ، كىشىلەرنىڭ توغرا
غايىسى، ئىتىقادى ، قىممەت قارىشى ۋە ئەخلاق قارىشىغا ناھايىتى قاتتىق تەسىر كۆرسەتتى ، بىر مەزگىلدىن
بۇيان ، جەمئىيەتتە ھەق-ناھەق ئارىلاشتۇرۇۋېتىلىدىغان ، ئاق- قارا ئاستىن - ئۈستۈن قىلىۋېتىلىدىغان ، گۈزەل-
لىك بىلەن رەزىللىك ئايرىلمايدىغان، ياخشىلىق بىلەن يامانلىق پەرق ئېتىلمەيدىغان ، "ھەممىدە پۇلغا
قاراش"نىڭ نامىنى توغرىلاش كېرەك ئىدىيەي ، " ئۆز نەپسىگە چوغ تارتىش"قا ئورۇن بېرىش كېرەكتىيەي ،
"شەخسىيەتچىلىك جەمئىيەتنىڭ تەرەققىياتىدىكى ھەرىكەتلەندۈرگۈچى ئامىل ئىدىيەي .. "، "ئادەم دېگەنگە
ھاياتتا قانچىلىك خۇشاللىق نېسىپ بولاتتى ، نېمىشقا ئېچىلىپ-يايراپ ياشىمايدىكەنمىزيەي" ،"غايە دېگەن
ئەمەلىي نەپكە يەتمەيدۇيەي"،  "قولىدا ھوقۇق بار چاغدا ئىشلەتمىسە، ۋاقتى ئۆتكەندە ئىناۋەتسىز بولۇپ
كېتىدۇيەي" دېگەنگە ئوخشاش نۇرغۇن ئىدىيىۋى قاراشلار پەيدا بولدى . بىر قىسىم پارتىيە ئەزالىرى ۋە
كادىرلار خاتا ئىدىيىۋى ئېقىم ۋە ناچار كەيپىياتنىڭ زەربىسىگە بەرداشلىق بېرەلمىگەچكە ، پارتىيە ۋە خەلق
ئاممىسىغا بولغان ئىدىيۋى ھېسسىيات ۋە كشىلىك تۇرمۇشقا بولغان قىممەت قارىشىدىمۇ تەدرىجىي
ئۆزگىرىش ياسىدى. ھەتتا ئۇلار رەزىللىكنى گۈزەللىك ، نومۇسسىزلىقنى شەرەپ دەپ بىلىپ ، ياخشىلىق
بىلەن يامانلىقنى ئاستىن - ئۈستۈن قىلىۋەتتى . ھەق-ناھەقنى ئارىلاشتۇرۇۋەتتى . بەزىلەرنىڭ كاللىسىدا كوم-
مۇنىستىك يۈكسەك غايە ۋە جان -دىل بىلەن خەلق ئۈچۈن خىزمەت قىلىشتىن ئىبارەت تۈپ مەقسەتنىڭ
ئورنىنى ئەمەلىيەتتە مەنپەئەتپەرەسلىك ۋە "چىشىڭنىڭ بارىدا گۆش يەۋال" دېگەن ئىدىيە ئىگىلىدى ،
خەلقنىڭ "چاكىرى"مۇ خەلقنىڭ "غوجىسى"غا ئۆزگەردى . ھەتتا بەزىلەر چۈشكۈنلىشىپ چىرىكلەشكەن،
قانۇن-ئىنتىزامغا خىلاپلىق قىلغان ئۇنسۇرلارغا ئايلىنىپ كەتتى . رەھمسىز رېئاللىق بىزنى يەنە بىر قېتىم
شۇنداق ئاگاھلاندۇردىكى، دۇنيا قاراش ، كىشىلىك تۇرمۇش قارىشى ۋە قىممەت قارىشىنىڭ بۇرمىلىنىشى
مۇقەررەر يوسۇندا تۇرمۇش نىشانىنىڭ قالايمىقانلىشىشىنى ، ئىدىيە ۋە ھەرىكەت جەھەتتىكى چېكىنىشنى
كەلتۈرۈپ چىقىرىدۇ. ئىسلاھات ئېچىۋېتىش جەريانىدا جەمئىيەت ، ئىدىيە ، مەدەنىيەت جەھەتتە مۇقەررەر
يوسۇندا كەڭ ھەم چوڭقۇر ئۆزگىرىش بولىدۇ. يېڭىدىن بەزى توغرا ئىدىيىۋى قاراشلار پەيدا بولۇش
بىلەن بىرگە ، جەمئىيەتتە ئىدىيە جەھەتتە مەلۇم قالايمىقانچىلىقلارمۇ پەيدا بولىدۇ. بۇنىڭ ئەجەبلىنىپ
كەتكۈچىلىكى يوق . لېكىن ، بىز كوممۇنىستلار جۈملىدىن رەھبىرىي كادىرلار ماركسىزملىق دۇنيا قاراش،
كىشىلىك تۈرمۇش قارىشى ۋە قىممەت قارىشىنى يېتەكچى قىلىشتا جەزمەن باشتىن ئاخىر چىڭ تۇرۇپ ،
ئېزىتقۇ تۇمانلارنى پەرق ئېتىپ ، توغرا- خاتانى ئايدىڭلاشتۇرۇپ ، كىشىلىك تۇرمۇش نىشانىدا چىڭ تۇرۇپ ،
تۈرلۈك خاتا، چىرىك ئىدىيە ۋە ناچار كەيپىياتلار ئالدىدا جاھاننىڭ رەپتارىغا كىرىۋالماسلىقىمىز، دورامچىلىق
قىلماسلىقىمىز كېرەك . كوممۇنىستلار جان -دىل بىلەن خەلق مەنپەئىتىنى كۆزلەيدۇ، كەڭ خەلق ئاممىسىنىڭ
تۈپ مەنپەئىتى<#مەنپەئەتى#> ئەڭ نېگىزلىك قىممەت نىشانىمىزدۇر، "خەلقنىڭ ھىمايە قىلىش- قىلماسلىقىنى"،"خەلقنىڭ 
قوللاش- قوللىماسلىقىنى"، "خەلقنىڭ خوش بولۇش -بولماسلىقىنى"، "خەلقنىڭ ماقۇل بولۇش -بولماسلى-
قىنى" جەزمەن ھەق بىلەن ناھەقنى، ياخشىلىق بىلەن يامانلىقنى، گۈزەللىك بىلەن رەزىللىكنى ، تۆھپە
بىلەن سەۋەنلىكنى، پايدا بىلەن زىياننى، ئازاب بىلەن خۇشاللىقنى ، شەرەپ بىلەن نومۇسنى، مۇھەببەت
بىلەن نەپرەتنى پەرقلەندۈرۈش ۋە ئۆلچەشتىكى تۈپ چىقىش نۇقتا ۋە ئاساس قىلىشىمىز كېرەك. بىز
مۇشۇنداق قىممەت قارىشى تۇرغۇزغاندىلا ھەم ئۇنى ئەمەلىيەتتە كۆرسەتكەندىلا ، ئاندىن كومپارتىيە ئەزاسى
ۋە پارتىيە كادىرى دېگەن نامغا مۇناسىپ ئىش قىلغان بولىمىز، خەلقنى ئۇيۇشتۇرۇپ---ئىتتىپاقلاشتۇرۇپ،
جۇڭگوچە سوتسىيالىزم قۇرۇشتىن ئىبارەت ئۇلۇغۋار ئىشنى ئالغا سىلجىتالايمىز.
ئوبيېكتىپ دۇنيانى ئۆزگەرتىشنىڭ چېكى يوق ، سوبيېكتىپ دۇنيانى ئۆزگەرتىشنىڭمۇ چېكى يوق .
ماركسىزملىق دۇنيا قاراشنى تىكلەش ۋە ئۇنىڭدا چىڭ تۇرۇش ھەرگىزمۇ بىردەملىك ئىش ئەمەس ، پارتىيىلىك
شتاژنىڭ ئېشىشىغا ۋە ئەمىلىنىڭ ئۆسۈشىگە ئەگىشىپ تەبىتىي ئېرىشىدىغان نەرسىمۇ ئەمەس ، ئۇ ئۇزاق
مۇددەت ھارماي -تالماي جاپالىق تىرىشىشنى باشتىن كەچۈرۈشكە توغرا كېلىدىغان جەريان، شۇنداقلا
ھەقىقەتتە داۋاملىق چىڭ تۇرۇپ ، خاتالىقنى داۋاملىق ئۆزگەرتىپ تۇرىدىغان جەريان . بۇ جەرياندا ، نەزەرىيە
ئۆگىنىش، ئىجتىمائىي ئەمەلىيەتكە قاتنىشىش ۋە پارتىيە تۇرمۇشى چېنىقىشىنى ئاڭلىق كۈچەيتىشتىن ئىبارەت
مۇشۇ ئاساسلىق ئۈچ يول ئۆزئارا تەسىر كۆرسىتىدىغان ئورگانىك بىرلىك جەريانىدۇر. بىز مۇشۇ توغرا
يول ئارقىلىق ئۆزىمىزنىڭ دۇنيا قارىشىنى چىڭ تۇتۇپ ئۆزگەرتىشىمىز كېرەك.
بىرىنچى، نەزەرىيە ئۆگىنىشىنى كۈچەيتىپ ، ماركسىزملىق دىئالېكتىك ماتېرىيالىزم بىلەن تارىخىي
ماتېرىيالىزمنى تىرىشىپ ئىگىلەش ، ئىنسانىيەت جەمئىيىتى تەرەققىياتىنىڭ ئوبيېكتىپ قانۇنىيىتىنى ھەقىقىي
تۇنۇپ ، شەخسىي تۇرمۇشنىڭ مەقسىدىنى ، قىممىتىنى ۋە ئۇنىڭ ئەھمىيىتىنى پارتىيە ۋە خەلقنىڭ ئىشلىرى
ىلەن زىچ بىرلەشتۈرۈش لازىم .
بۇ ماركسىزملىق دۇنيا قاراشنى تورغۇزۇشنىڭ ئىدىيىۋى ئاساسى. ماركىسىزم نەزەرىيىسىنى تىرىشىپ
ئۆگەنمىگەندە ۋە ئىگىلىمىگەندە ئىنسانىيەت جمئىيىتى تەرەققىياتىنىڭ ئوبيېكتىپ قانۇنىيىتىنى توغرا تونۇغلى
لى بولمايدۇ، كوممۇنىزمغا ۋە سوتسىيالىزمغا بولغان ئېتىقادنى ئىلمىي چۈشىنىش ئاساسىغا قويۇش مۇمكىن
ئەمەس . شۇ سەۋەبتىن ئېتىقادنى چىڭىتىشمۇ مۇمكىن ئەمەس ، شۇڭا تۈرلۈك خاتا پىكىر ئېقىمىنىڭ ۋە
چىرىك تۇرمۇش شەكلىنىڭ زەربىسىگە تاقابىل تۇرۇش ئىقتىدارىدىنمۇ مەھرۇم بولۇپ قالىدۇ. لېنىن بۇرۇنلا
مۇنداق دېگەنىدى: " ئىنسانلار ياراتقان بارلىق بىلىم بايلىقلىرى بىلەن ئۆز كاللىسىنى بېيىتالىغاندىلا، ئاندىن
كوممۇنىزمچى بولالايدۇ" يولداش جياڭ زېمىنمۇ مۇنداق دېگەنىدى: "ئەگەر بىر ئادەم ئۆگىنىشكە ماھىر
بولۇش ئۈچۈن ماركسىزم نەزەرىيىسىگە دائىر بىلىملەرگە، سىياسىي ئىقتىسادشۇناسلىققا دائىر بىلىملەرگە ،
سوتسىيالستىك بازار ئىگىلىكىگە دائىر بىلىملەرگە ، كاپىتالستىك بازار ئىگىلىكىگە دائىر بىلىملەرگە ئىگە
بولۇپلا قالماستىن ، بەلكى پەن-تېخنىكىغا دائىر بىلىملەرگە ، ئەدەبىيات-سەنئەت جەھەتتىكى بىلىملەرگە ئىگە
بولۇشى لازىم، بۇ توغرا دۇنيا قارىشىنى ۋە كىشىلىك تۇرمۇش قارىشىنى تىكلەشكە پايدىلىق ، ئۆز بىلىمىگە
ئاساس سېلىشقا پايدىلىق ، مۇشۇنداق ئىش كۆرگەندە كۆڭۈلدىكىدەك خىزمەت قىلغىلى بولىدۇ .
كۆتۈرەڭگۈ روھنى ۋە كىشىلىك ھاياتنىڭ ھەقىقىي قىممىتىنى ھېس قىلغىلى بولىدۇ... مانا بۇ سۆزلەرنىڭ
ھەممىسى تامامەن توغرا . ھەر دەرىجىلىك رەھبىرىي كادىرلار ، بولۇپمۇ يۇقىرى، ئوتتۇرا دەرىجىلىك كادىرلار
تارىخىي مەجبۇرىيەتنى ۋە خىزمەت ئورنىدىكى مەسئۇلىيەتنى ئۆز زىممىسىگە ئېلىش ئۈچۈن ئۆگىنىش
ئاڭلىقلىغىنى ۋە تەقەززالىق تويغۇسىنى داۋاملىق ئۆستۈرۈشى، خىزمەت بىلەن ئۆگىنىشنى ئىلمىي ئاساستا
ئورۇنلاشتۇرۇشى ، زۆرۈر بولمىغان رەسمىيەتلەرنى قەتئىي ئازايتىشى ، ۋاقىت چىقىرىپ كۆپرەك كىتاب
ئوقۇشى ، ئۆزىدە نەزەرىيە جەھەتتە پىكىر يۈرگۈزەلەيدىغان ۋە سىياسىي جەھەتتە مەسىلىلەرنى كۆزىتەلەيدى-
غان ئىقتىدارنى يېتىشتۈرۈشى كېرەك.
ئۆگىنىشنى كۈچەيتىشتە ئەڭ ئاساسلىقى ماركسىزم-لېنىنىزم ، ماۋزېدۇڭ ئىدىيىسىنى ئۆگىنىش ، يولداش
دېڭ شياۋپىڭنىڭ جۇڭگوچە سوتسىيالىزم قۇرۇش نەزەرىيىسىنى مەركىزىي مەزمۇن قىلىپ ئۆگىنىش لازىم.
ئۆگىنىش ئارقىلىق ئۇنىڭ روھىي ماھىيىتىنى تىرىشىپ ئىگىلەش ، ئۇنىڭغا سىڭدۈرۈلگەن دىئالېكتىك
ماتېرىيالىزم بىلەن تارىخىي ماتېرىيالىزمنى ئىگىلەش كېرەك . ماركسىزملىق دىئالېكتىك ماتېرىيالىزم بىلەن
تارىخىي ماتېرىيالىزمنىڭ بارلىققا كېلىشى ئىنسانلارنىڭ بىلىش تەرەققىيات تارىخىدىكى بىرىنچى قېتىملىق
تارىخىي خاراكتېرلىك سەكرەشتۈر ، ئۇ دۇنيانى توغرا تونۇشىمىز ۋە دۇنيانى ئۆزگەرتىشىمىز ئۈچۈن بىزنى
ئەڭ ئىلمىي ، ئەڭ ئاساسلىق ئىدىيىۋى قورال بىلەن تەمىن ئەتتى. دۆلىتىمىزنىڭ ئىسلاھات- ئېچىۋېتىش ۋە
سوتسىيالىستىك زامانىۋىلاشتۇرۇش قۇرۇلۇشى يېڭى تەرەققىيات باسقۇچىدا ۋە ھەل قىلغۇچ مەزگىلدە
تۇرۇۋاتىدۇ، شۇڭا بىز دىئالېكتىك ماتېرىيالىزم بىلەن تارىخىي ماتېرىيالىزمنى ئىگىلىگەندىلا، ئاندىن پارتىيىنىڭ،
"بىر مەركەز ئىككى ئاساسىي نۇقتا"دىن ئىبارەت تۈپ لۇشيەنىدە تېخىمۇ چىڭ تۇرالايمىز، ئىدىيىدە ئازاد
بولۇش ، ھەقىقەتنى ئەمەلىيەتتىن ئىزدەشتىن ئىبارەت ئىدىيىۋى لۇشيەنىدە تېخىمۇ چىڭ تۇرالايمىز، پارتىيى-
نىڭ يېڭى دەۋردىكى تەشكىلىي لۇشيەنىدە تېخىمۇ چىڭ تۇرالايمىز ، ھەممىدە ئاممىغا ئىشىنىش ، ھەممىدە
ئاممىغا تايىنىش، ئاممىدىن ئېلىپ ئاممىغا قايتۇرۇشتىن ئىبارەت ئاممىۋى لۇشيەندە تېخىمۇ چىڭ تۇرالايمىز .
پارتىيىنىڭ سىياسىي لۇشيەنى ، ئىدىيۋى لۇشيەنى، تەشكىلىي لۇشيەنى ۋە ئاممىۋى لۇشيەنىنىڭ بىردەكلىكى-
دە تېخىمۇ ئوبدان چىڭ تۇرالايمىز ، مىليونلىغان خەلقنى ۋە ھەممە جەھەتتىكى كۈچلەرنى يەنىمۇ قوزغۇتۇپ
ۋە ئۇيۇشتۇرۇپ ، باشتىن - ئاخىر توغرا ئىلگىرىلەش يولىنى بويلاپ ئۇلۇغۋار نىشاننى ئىشقا ئاشۇرۇش ئۈچۈن 
كۈرەش قىلالايمىز.
ئىككىنچى، ئىجتىمائىي ئەمەلىيەتكە پائال ئاتلىنىپ ، ئىسلاھات-ئېچىۋېتىش ۋە سوتسىيالىستىك زامانىۋى-
لاشتۇرۇش قۇرۇلۇشىدىن ئىبارەت ئۇلۇغ ئىشقا قاتنىشىش ۋە ئۇنىڭغا رەھبەرلىك قىلىش داۋامىدا خەلق
ئاممىسى بىلەن بولغان قويۇق ئىدىيىۋى ھېسسىياتنى ئىلگىرى سۈرۈش كېرەك.
ماركسىزم تونۇش بىلەن ئەمەلىيەت ، سوبيېكتىپ دۇنيانى ئۆزگەرتىش بىلەن ئوبيېكتىپ دۇنيانى
ئۆزگەرتىش بىردەك دەپ قارايدۇ. سوبيېكتىپ دۇنيانى ئۆزگەرتىش ئوبيېكتىپ دۇنيانى ئۆزگەرتىشنىڭ زۆرۈر
شەرتى، سوبيېكتىپ دۇنيانى ئۆزگەرتىشنى چوقۇم ئوبيېكتىپ دۇنيانى ئۆزگەرتىش جەريانىدىلا
ئىشقا ئاشۇرغىلى بولىدۇ. شۇڭا ماركسىزملىق دۇنيا قاراشنى تىكلەشتە كىتابتىن نەزەرىيە ۋە بىلىم جەھەتتىكى
ئوزۇقلۇقنى قوبۇل قىلىشقا توغرا كېلىپلا قالماستىن، تېخىمۇ مۇھىمى ئەمەلىيەت داۋامىدا چېنىقىشقا توغرا
كېلىدۇ . پارتىيىمىزنىڭ مىليونلىغان خەلققە رەھبەرلىك قىلىپ ئېلىپ بېرىۋاتقان جۇڭگوچە سوتىسيالىزم
قۇرۇش ئەمەلىيىنى ئىلگىرى كۆرۈلۈپ باقمىغان ئۇلۇغ ئىجادىي خاراكتېرلىك ئەمەلىيەت بىزنىڭ ئوبيېكتىپ
دۇنيانى ئۆزگەرتىشىمىز، شۇنداقلا سوبيىكتىپ دۇنيانىمۇ ئۆزگەرتىشىمىز ئۈچۈن كەڭ سەھنە ۋە ناھايىتى
پايدىلىق شارائىت ھازىرلاپ بەردى. بىزنىڭ رەھبىرىي كادىرلىرىمىز تولۇپ تاشقان قىزغىنلىق بىلەن بۇ
ئۇلۇغ ئەمەلىيەتكە پائال ئاتلىنىپ ، ئۆزلىرىنىڭ خىزمەت ئورۇنلىرىدا يول ئېچىپ ئالغا ئىلگىرىلەپ ، تۆھپە
يارىتىشى، ئوبيېكتىپ دۇنيانى ئۆزگەرتىش جەريانىدا تىرىشىپ ئىرادىسىنى تاۋلاپ ، ئەخلاق- پەزىلىتىنى
يېتىلدۈرۈپ ، ئىدىيىۋى دۇنياسىنى يۈكسەلدۈرۈپ ، خەلق ئاممىسى بىلەن بولغان چوڭقۇر ئىدىيۋى ھېسسىيات
نى ئۈزلۈكسىز ئاشۇرۇشى كېرەك . خەلق تارىخنىڭ ياراتقۇچىسى، ئامما ھەقىقىي، قەھرىماندۇر. بىز چوقۇم
رەھبەرلىك بىلەن ئاممىنىڭ مۇناسىۋىتىنى توغرا ئورۇنغا قويۇپ ، ئاممىغا ئىشىنىش ۋە ئاممىغا تاينىشتا چىڭ
تۇرۇپ ، ئاممىنىڭ ئەمەلىيىتى ۋە ئىجادىيىتىگە ھۆرمەت قىلىشىمىز ، كەمتەرلىك بىلەن ئاممىدىن ئۆگىنىپ ،
خەلق ئاممىسىدىن مول سىياسىي ئوزۇق ئېلىشىمىز كېرەك . مۇشۇنداق قىلغاندىلا ، ئىدىيىۋى سەۋىيىمىزنى
ۋە خىزمەت سەۋىيىمىزنى ئۈزلۈكسىز ئۆستۈرگىلى بولىدۇ.
ئەمەلىيەت داۋامىدىكى تەجرىبىلەرنى ئەستايىدىل يەكۈنلەش ئىنتايىن مۇھىم . ھەم ئوبيېكتىپ دۇنيانى
ئۆزگەرتىش جەريانىدىكى تەجرىبىلەرنى يەكۈنلەش ھەم سوبيېكتىپ دۇنيانى ئۆزگەرتىش جەريانىدىكى
تەجرىبىلەرنى يەكۈنلەش ، ھەم ئۆزىنىڭ تەجرىبىسىنى يەكۈنلەش ھەم باشقىلارنىڭ تەجرىبىسىنى تەھلىل
قىلىش، ئىجابىي ۋە سەلبىي جەھەتلەردىكى تەجرىبىلەرنى ئەينەك قىلىش كېرەك ، بۇ توغرا دۇنيا قاراش
ۋە كىشىلىك تۇرمۇش قارىشىنى تىكلەشكە پايدىلىق . قەدىمكىلەرنىڭ "مىسنى ئەينەك قىلىپ قارىساڭ
كىيىمىڭنى تۈزەشتۈرەلەيسەن ، قەدىمكىنى ئەينەك قىلساڭ خارابلىشىش ۋە گۈللىنىشنىڭ سەۋەبىنى بىلەلەي-
سەن ؛ ئادەمنى ئەينەك قىلساڭ پايدا -زىياننى سېزەلەيسەن" دېگەن سۆزى بار، بۇ سۆز ناھايىتى ئورۇنلۇق.
بىز ياشاۋاتقان بۇ ئۇلۇغ دەۋر، نورغۇن قەھرىمان-نەمۇنىچىلارغا ئېھتىياجلىق بولغان ۋە شۇنداق
قەھرىمان- نەمۇنىچىلار يېتىشىپ چىقىۋاتقان ، زور تۈركۈم ئىلغار شەخسلەر بارلىققا كېلىۋاتقان دەۋر. ئۇلارنى
ئەينەك قىلىش ئارقىلىق ئۆزىمىزنىڭ ئىدىيە ۋە سۆز-ھەرىكىتىمىزگە سېلىشتۇرۇپ ، پەرقلەرنى تېپىپ چىقىپ ،
مەقسەتلىك ھالدا ئەمەلىيەت داۋامىدا چىنىقىشىمىز، ئاڭلىق ھالدا ئىلغارلاردىن ئۆگىنشىمىز، ئۈلگىلەرگە
يۈزلىنىشىمىز، ئۆزىمىزنىڭ ئىدىيىۋى پەزىلىتىمىزنى ئۈزلۈكسىز يېڭى پەللىگە كۆتۈرۈشىمىز لازىم. شۇنىڭ
بىر ۋاقىتتا باشقىلارنىڭ خاتالىق ئۆتكۈزۈش ۋە چۈشكۈنلىشىشكە قاراپ مېڭىش سەۋەبىدىن تەجرىبە -
ساۋاقلارنى قوبۇل قىلىپ ، بىرنى بىلىش ئارقىلىق باشقىلىرىنىمۇ بىلىپ ، سەۋەنلىكنى بىخ ھالىتىدىلا تۈگىتىپ،
ھۇشيالىقىمىزنى ئۆستۈرۈپ ، ئۆزىمىزنى خاتالىقنى ئاز سادىر قىلىش ياكى خاتالىق سادىر قىلماسلىق
ئىمكانىيىتىگە ئىگە قىلىشىمىز كېرەك. بۇنى ئۇزاق ۋاقىت داۋاملاشتۇرغاندىلا تېخىمۇ پىشىپ يېتىلىمىز.
ئۈچىنچى، پارتىيە تۇرمۇشى جەھەتتىن چېنىقىشنى ئاڭلىق ھالدا كۈچەيتىپ ، تەنقىد ۋە ئۆز- ئۆزىنى
تەنقىدنى توغرا قانات يايدۇرۇپ ، ئۇتۇقلارنى جارى قىلدۇرۇپ ، خاتالىقلارنى تۈزىتىپ ، داۋاملىق ئالغا
ئىلگىرىلەش لازىم .
كوممۇنىستلارنىڭ ماركسىزملىق دۇنيا قاراشنى تىكلىشى مۇكەممەل پارتىيە تۇرمۇشىدىن ئايرىلالمايدۇ.
پارتىيە تەشكىلاتى ، پارتىيە ئەزالىرىنىڭ نازارىتى ۋە ياردىمىدىن ئايرىلالمايدۇ . ھەر بىر رەھبىرىي كادىر 
ئۆزىنى پارتىيە تەشكىلاتىنىڭ تەربىيىلىشى، باشقۇرۇشى ۋە نازارىتى ئاستىغا قويۇپ، قوش تەشكىلىي تۇرمۇشقا 
ئاكتىپ قاتنىشىپ ، تەنقىد ۋە ئۆز- ئۆزىنى تەنقىدنى ئەپلەپ-سەپلەپ ئۆتكۈزىۋەتمەي ، بەلكى جىددىي ئېلىپ
بېرىشى كېرەك . بۇ پارتىيە كۆز قارىشىنى كۈچەيتىپ ، ئىدىيۋي ، سىياسىي سەۋىيسىنى ئۆستۈرۈشكە
پايدىلىق . شۇنداقلا مۇشۇنداق قىلغاندا پارتىيە تەشكىلاتى ۋە يولداشلارنىڭ ياردىمىدە ئۆزلىرىنىڭ كەمچىلىكى
ۋە خاتالىقىنى تېخىمۇ ياخشى تونۇپ يېتىپ ۋە تۈزىتىپ ئۈزلۈكسىز ئىلگىرىلىگىلى بولىدۇ، بۇ ، شۈبھىسىزكى
دۇنيا قاراشنى ئۆزگەرتىشنى كۈچەيتىشنىڭ مۇھم بىر يولى . ھازىرقى مەسىلە شۇكى، بەزى پارتىيە
تەشكىلاتلىرى ۋە رەھبىرىي كادىرلار ئىچىدە توغرا تەنقىد ۋە ئۆز- ئۆزىنى تەنقىدنى قانات يايدۇرغىلى
بولمايۋاتىدۇ . ياخشىچاقلىق ئەۋج ئېلىپ كېتىپ ، دېموكراتىك تۇرمۇش يىغىنىدا ھەقىقىي ساقلىنىۋاتقان
زىددىيەت ۋە مەسىلىلەر ئوتتۇرىغا قويۇلمايۋاتىدۇ . "ئۆز- ئۆزىنى تەنقىد قىلىشتا ئەھۋال تونۇشتۇرۇپلا
قويىدىغان، ئۆزئارا تەنقىدتە ئۈمىدىنىلا ئوتتۇرىغا قويۇپ قويىدىغان" ئەھۋال يۈز بېرىۋاتىدۇ. بۇ نورمال
ئەھۋال ئەمەس . پرىنسىپسىزلىق قىلىشقا، زىددىيەتلەرنى يوشۇرۇشقا ، بۇشاڭلىق ، ئاجىزلىق ، تارقاقلىق،
قىلىشقا، ئاكتىپ ئىدىيىۋىي كۈرەشتىن ۋاز كېچىشكە ھەرگىز بولمايدۇ . رەھبىرىي كادىرلار ھەم سەمىمىيلىك
بىلەن ئۆز- ئۆزىنى تەنقىد قىلىشقا ماھىر بولۇشى ، ھەم خاتا ئىدىيە قىلمىشلارنى تەنقىد قىلىشقا جۈرئەت
قىلىشى، شۇنداقلا باشقىلارنىڭ تەنقىدىنى كەمتەرلىك بىلەن قوبۇل قىلىشى ، ھەرقايسى تەرەپلەرنىڭ
نازارىتىنى قارشى ئېلىشى كېرەك . رەھبىرىي كادىرلىرىمىزنىڭ يولداش ماۋ زېدۇڭنىڭ «لېبىرالىزمغا قارشى
تۇرايلى » دېگەن ئەسىرىنى قايتا ئوقۇپ ، تەنقىد ۋە ئۆز- ئۆزىنى تەتقىد قورالىنى باشلامچىلىق بىلەن قولغا
ئېلىپ، ئىتتىپاقلىق- تەنقىد- ئىتتىپاقلىق فاڭجېنىدا چىڭ تۇرۇپ ، خەلقنىڭ مەنپىئىتى<#مەنپەئەتى#> ئۈچۈن ياخشى
ئىشتا چىڭ تۇرۇشنى ۋە خاتالىقنى تۈزىتىشنى ھەقىقىي ئىشقا ئاشۇرۇپ ، يەنىمۇ ئىلگىرىلىگەن ھالدا پارتىيە
تۇرمۇشىدا ھەق بىلەن ناھەقنى، تۆھپە بىلەن سەۋەنلىكنى ئېنىق ئايرىيدىغان ۋە پائال ئالغا ئىنتىلىدىغان
كەيپىياتنى يارىتىشنى ئۈمىد قىلىمىز.

تەرجىمە قىلغۇچىلار : رىسالەت ئابلا
ئادالەت مۇھەممەت
ياقۇپ مۇھەممەتروزى
مەسئۈل مۇھەررىر:  مۇھەممەت ئىمىن
